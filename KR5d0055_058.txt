# -*- mode: mandoku-view -*-
#+TITLE: 雲笈七籖
#+DATE: 2015-09-11 07:40:10
#+PROPERTY: BASEEDITION HFL
#+PROPERTY: WITNESS SBCK
#+PROPERTY: JUAN 58
¶
　諸家氣法¶
　　　胎息精微論¶
身不衰老内食太和元氣爲首清淨自錬委¶
身放體志無念慮安定臓腑洞極太和長生¶
久視潜氣不動意如流水(前波已去而後波)¶
(續處不返也)行之不休得道眞矣毎日入淨¶
室守玄元玄元謂存玄門玄中有玄是我命¶
命中有命是我形形中有形是我精精中有<md:KR5d0055_HFL_058-001b>¶
<pb:KR5d0055_SBCK_058-1b>
精是我氣氣中有氣是我神神中有神是我¶
自然德以形爲車道以氣爲馬魂以精爲根¶
魄以目爲户形勞則德散氣越則道叛精銷¶
魂損目勤魄微是以靜形愛氣全精寳視道¶
德凝宻魂魄固守所以含道不言得氣之眞¶
肌膚潤澤得道之根手足流汗精氣充溢不¶
飢不渇⬤龍胎息綿綿長存用之不勤飲于¶
玄泉登于太清還年返嬰道之自然至道不¶
逺近在巳身用心精微命乃延永夫道者或¶
傳服五牙(五牙者五行之生氣黄庭經云存)<md:KR5d0055_HFL_058-002a>¶
<pb:KR5d0055_SBCK_058-2a>
(潄五牙不飢不渇)八方四時日月星辰等氣¶
思自頂而入鼻而出雖古經所載爲之者少¶
見成逐亦非食榖者所致行致耳是以服氣¶
者多不得其訣要徒精勤矣旣得其門復悟¶
其訣即在精勤不懈矣¶
　桑榆子曰鳥鶡而至乎天地是不知量彼¶
　五牙八方四時日月星辰等教不爲初地¶
　者設無成也當俟其稍近之時可也¶
凡胎息服氣從夜半後服内氣七嚥毎一嚥¶
旣調氣六七息即更嚥之毎嚥如水流過坎<md:KR5d0055_HFL_058-002b>¶
<pb:KR5d0055_SBCK_058-2b>
聲是氣通也直下氣海中凝結腹中充滿如¶
含胎之狀氣從有胎中息(氣海中有氣充然)¶
(後爲胎息之道也)氣成即清氣凝爲胎濁氣¶
而出(散從手足及髪而出也)胎成即萬疾自¶
遣漸通仙靈今之學其氣長也或得古方或¶
授自非道皆閉口縮鼻但貴息長而不知藏¶
擁閉畜損正氣殊非自然之息但煩勞形神¶
無所禆益凡服氣之時即須⬤節通胃海開¶
納元氣固納畢即⬤節還閉徐徐鼻出納外¶
氣自然内外不離胎中氣亦不出但潜屈指<md:KR5d0055_HFL_058-003a>¶
<pb:KR5d0055_SBCK_058-3a>
數息從十至百數從一百至二百三百此爲¶
小通即耳目聰明百病皆愈若抑塞口鼻擬¶
習胎息殊無此理也口鼻氣旣不通即畜損¶
臓腑有何益哉凡餌内氣者用力寡而見功¶
多惟在安神靜慮不煩不擾則氣道踈暢⬤¶
節開通内含元和終日不散膚體潤澤手足¶
汗出長生之道訣在此矣從夜半後服七嚥¶
即閉氣但内氣不出鼻口常徐徐出納外氣¶
内氣都不相雜至五更又服七嚥平旦又服¶
七嚥都二十一嚥止若休粮者即不限此數<md:KR5d0055_HFL_058-003b>¶
<pb:KR5d0055_SBCK_058-3b>
肚空即嚥内氣嚥内氣常滿自無飢渇初似¶
小難久久習慣自然内外之氣不相混雜也¶
漸漸⬤節開通也毛髪踈暢氣自來徃亦不¶
假鼻中徐徐通外氣也胎息之妙窮於此也¶
　　　茅山賢者服内氣訣¶
側卧右脇著地微縮兩足著頭向南面東兩¶
手握固傍其頥閉取内氣極力開喉嚥之如¶
此七嚥一吐氣(若病時服氣一嚥兩嚥一吐)¶
(然後一七嚥一吐氣可也)又調息令出入氣¶
匀凖前又嚥都四十嚥然起坐錬之竪膝坐<md:KR5d0055_HFL_058-004a>¶
<pb:KR5d0055_SBCK_058-4a>
兩手相义抱膝閉氣鼓腹二七或三七氣滿¶
即吐更調息特不得令喘麤調訖又閉氣二¶
七或三七一吐氣使腹調適乃休或汗出頭¶
足皆⬤此氣遍也即當飽滿三⬤百節宣通¶
暢適行之十年登仙老容返少夫舊經皆存¶
想恐爲煩勞却使心意難行服氣本於胎息¶
但無思念自合元化之功久久行之當自知¶
其妙矣㒒遊蒙山遇此賢者年可五十已下¶
其精神清朗頗異於俗因問云貞觀已前遊¶
此山不道姓名自稱老夫㒒遂慇懃拜之蒙<md:KR5d0055_HFL_058-004b>¶
<pb:KR5d0055_SBCK_058-4b>
授此訣行之頗甚弘益妙哉妙哉凡欲得道¶
不死腸中無屎(音滓)欲得長生五臓精明故¶
黄庭經云何不食氣太和精故能不死入黄¶
寧隂符云積火可以焚五毒五毒則五味五¶
味盡可以長生西王母謂武帝曰能益能易¶
名上仙籍不益不易不離死厄所謂益易者¶
能益精易形也常法能愛精握固閉氣吞液¶
則氣化爲血血化爲精精化爲液液化爲骨¶
常行之不倦精神充滿爲之一年易氣二年¶
易骸(一本爲易血也)三年易血(一本爲易脉)<md:KR5d0055_HFL_058-005a>¶
<pb:KR5d0055_SBCK_058-5a>
四年易肉五年易筋(一云易髓)六年易髓七¶
年易骨八年易髮九年易形十年道成位居¶
眞人變化自由即靈官玉女而侍焉¶
　　　胎息根旨要訣¶
古修胎息者㝷其所著皆未達于玄門據其¶
文字所陳悉皆互有得失或云無氣是胎閉¶
氣不喘是息各執一門未有所趣迷誤後學¶
疑惑益滋而修生之人性命已殆足可悲哉¶
余今所得實爲簡易將來學人保而深惜夫¶
云服氣即胎息之妙用也切在分析内外氣<md:KR5d0055_HFL_058-005b>¶
<pb:KR5d0055_SBCK_058-5b>
及在臓腑之氣統一身之所生不可得而知¶
也此氣須日日生之凡麤氣在榮衞之中爲¶
喘鳴之氣氣本麤者命促氣本細者命長衆¶
氣在臓腑之内爲運動之氣此兩者並非修¶
服之氣其胎息者是天地隂陽二氣初結精¶
之氣氣結而爲形形旣成立則精氣光凝爲¶
雙瞳子雙瞳子者即父之精氣號爲純陽之¶
精故能鑒視萬物又受母之隂氣而成玄牝¶
者即口鼻也是知形爲受氣之本氣爲成形¶
之根則此二氣爲形之根蔕者也根蔕旣成<md:KR5d0055_HFL_058-006a>¶
<pb:KR5d0055_SBCK_058-6a>
則能隨母呼吸綿綿十月胎體成而生故修¶
養者効之夫云復其根本此胎息之要也古¶
皆云氣海者爲氣之根本此⬤非也爲不知¶
其所止是以復之無益古仙皆口口相受非¶
著於文字之中蓋欲貽其同志所謂根本者¶
正對臍第十九椎兩脊相夾脊中空處膀胱¶
下近脊是也名曰命蔕亦曰命門亦曰命根¶
亦曰精室男子以藏精女子以月水此則長¶
生氣之根本也今之所復其根本修其所生¶
斯則形中母子何不守之夫氣爲母而神爲<md:KR5d0055_HFL_058-006b>¶
<pb:KR5d0055_SBCK_058-6b>
子氣則精液也氣無形質隨精液以上下但¶
先立形則因形而住氣爲其母而子不捨母¶
則依母而住神氣住形中故能住世長生久¶
視故修生之人常令神與氣合子母相守自¶
然玄牝無出入息也莊周云眞人息以踵言¶
其息深深也老子經云深根固蔕是爲復命¶
此乃命門元氣根本之旨也將來君子勿得¶
輕泄耳¶
　　　胎息雜訣¶
一經云但徐徐引氣出納則元氣亦不出也<md:KR5d0055_HFL_058-007a>¶
<pb:KR5d0055_SBCK_058-7a>
胎息者然内外之氣不雜此名胎息然用功¶
之人閉固内氣訖亦鼻中微微通氣徃來便¶
令不至咽喉而返氣則逆滿上衝不可抑塞¶
如此即徐徐放令通暢候氣調即復閉之切¶
在徐徐鼻中出入勿令至喉極力抑忍爲之¶
須⬤忽然自得調暢内外泰矣(此蓋⬤節開)¶
(毛竅通故也)到此即千息亦不倦矣又胎息¶
之妙切在無思無慮體合自然心如死灰形¶
如枯木即百脉暢⬤節通矣若憂慮百端起¶
滅相繼欲求至道徒費艱勤終無成功(桑榆)<md:KR5d0055_HFL_058-007b>¶
<pb:KR5d0055_SBCK_058-7b>
(子曰有苦惱之氣有貪惡之氣諸如此⬤皆)¶
(邪氣横中能爲元氣之⬤防亦猶小人當路)¶
(則君子無所逞其才也)此道至微至妙出塵¶
之士方可爲之未離名利之間徒勞介意(桑)¶
(榆子曰縱未出塵但能使心不亂不見可欲)¶
(則可矣)¶
一經云嚥氣滿訖便閉氣存想意如流水前¶
波已去後浪續起凡胎息用功後⬤節開通¶
毛髪通暢即依此但鼻中微微引氣相從四¶
肢百脉孔出徃而不返也後氣續到但引之<md:KR5d0055_HFL_058-008a>¶
<pb:KR5d0055_SBCK_058-8a>
而不吐也切在於徐徐雖云引而不吐所引¶
亦不入於喉中微微而散如此内氣亦不下¶
流散矣¶
　　　尹眞人服元氣術¶
夫人身中之元氣常從口鼻而出今制之令¶
不出便滿丹田丹田滿即不飢渇不飢渇蓋¶
神人矣是故人之始胎不飲不啄不飲不啄¶
故無出入息即元氣復元氣復即長生之道¶
機也所以然者謂氣在丹田中諸臓不隔周¶
流和布無所不通以其外不入内不出全元<md:KR5d0055_HFL_058-008b>¶
<pb:KR5d0055_SBCK_058-8b>
氣守眞一是謂内眞之胎息也始生之後則¶
飲食飲食之後即腑臓實腑臓實即諸臓相¶
隔諸臓相隔即丹田氣亡其本也居乎臓腑¶
之上行乎心胷之中數寸徃來安得長久是¶
以未終其分已有枯首蹇足槁形喪氣之患¶
所以至人有已見乎故復其氣還其本使得¶
延年長生者也夫服元氣先湏澄其心令無¶
思無爲恬澹而已故知絶粒者乃長生之徑¶
路服氣者爲不死之妙門深信不疑力行無¶
倦經曰綿綿若存用之不勤術曰因其出息<md:KR5d0055_HFL_058-009a>¶
<pb:KR5d0055_SBCK_058-9a>
任以自然而出未至半口鼻俱⬤徐徐而已¶
氣即上行即舉首以聲嚥之矣仰息左覆息¶
右(其註在調氣篇載)以氣送通下胃氣(又云)¶
(以意引氣送之至胃胃中氣轉流下方至丹)¶
(田丹田滿即流達於四肢也)轉下流至丹田¶
又從容如初嚥下嚥下餘息息即丹田不隔¶
丹田不隔即入四肢以意運行即流布矣大¶
底氣息不欲出於玄牝但令通流須出皆須¶
調適不得麤喘也若隔氣末達丹田雖欲強¶
爲終難致矣是以初服者皆多防滿但資少<md:KR5d0055_HFL_058-009b>¶
<pb:KR5d0055_SBCK_058-9b>
食必在懃行懃心行即氣自流轉自然之功¶
著矣所謂飲自然以御世朝神以入微始乎¶
三五成乎七九若斯道者豈虚語哉謂氣入¶
腹中皆三處有隔初學之者先覺胃中防滿¶
噫氣不休但少食爲之即覺通於生臓後自¶
覺到丹田然始覺氣周行身中身中調暢即¶
神明自然致矣故須居於靜處尅意行之功¶
業若成所在可也如其妄動氣即難行初作¶
之時先覆仰凡一日一夜限取四時四時不¶
虧即氣息相接氣息相接即丹田實丹田實<md:KR5d0055_HFL_058-010a>¶
<pb:KR5d0055_SBCK_058-10a>
即任意行之中間停歇亦得其四時謂寅午¶
戌子時也用仰⬤法低枕卧縮兩肩兩膝伸¶
兩手著兩肋用覆⬤法以腹著床以被搘⬤¶
手足並伸其仰嚥即令氣從左下覆嚥令氣¶
從右下嚥氣之時皆令作聲有津液來亦須¶
别嚥乃須出息氣之若用入息即生風隨入¶
不可不慎之嚥氣中間即别任意休息待心¶
喘俱定然後乃可復爲之初用氣時必須安¶
穩坦然無事氣則流通若心有所拘即窒塞¶
不流注也慎無疑慮亦勿畏其敗失亦勿慮<md:KR5d0055_HFL_058-010b>¶
<pb:KR5d0055_SBCK_058-10b>
其不成但謀進取勤勤之功稍稍之效自然¶
至誠感神神明自至矣夫服氣斷榖不得思¶
食未能自靜切須捺之若渇或⬤即煑薜荔¶
湯飲之即定湯中著少生薑或煎薑⬤湯亦¶
得如覺心中滿悶即咬嚼些甘草桂心五味¶
子等並妙但服氣不失其節即氣自盈滿縱¶
出入行人事或對賔客語言談話種種運爲¶
百無妨廢及成之後更不服氣氣亦自足窮¶
神極理妙不可言須食即食須休即休復食¶
復氣唯意所在毎日飲少許酒引氣切慎果<md:KR5d0055_HFL_058-011a>¶
<pb:KR5d0055_SBCK_058-11a>
子五辛邪蒿葫荽芸臺椿等此物深亂人氣¶
慎勿食之如能至心三七日中可以内視五¶
臓歴歴在目神清形靜行之七日其効驗也¶
已自知之更須專精二十日來不食即腹中¶
盡腹中盡之後喫一兩杯煑菜苜蓿芥菘蔓¶
菁及枸⬤葉葵等並著少蘇油醬醋取味食¶
之勿著米麫所欲腹中榖氣盡耳更四五日¶
除菜喫汁又三數日後即總停之可三十日¶
即自見矣所謂不寒不⬤不渇不飢修行至¶
此世爲神人即吾道成矣<md:KR5d0055_HFL_058-011b>¶
<pb:KR5d0055_SBCK_058-11b>
　　　服元氣法¶
服元氣於氣海氣海者是受氣之初傳形之¶
始當臍下三寸是也嬰兒誕育時惟臍帶與¶
母胞相連其帶空中如管則傳氣之所形從¶
此漸凝結也人欲長生必修其本樹欲滋榮¶
必固其根人不知根本外求修助萬無一成¶
氣海者與腎相連屬壬癸水水歸於海故名¶
氣海氣以水爲母水爲隂隂不能獨生成必¶
以陽相配心屬南方丙丁火是盛陽之主旣¶
知氣海以心守之陽旣下臨隂即上報是以<md:KR5d0055_HFL_058-012a>¶
<pb:KR5d0055_SBCK_058-12a>
化爲雲霧蒸薫百骸九竅無所不達亦能爲¶
津液如甘雨以潤草木正氣流行他氣自匿¶
用久轉微意思則久矣初用與巳成不得同¶
年而語凡氣困者身皆有疾沉結在内或醫¶
藥不能療尤須精誠併去外想閉氣於氣海¶
以手於臍下候之氣應之候衝容如喘如觸¶
或鳴或痛如掣如物動於掌下亦須靜候之¶
兼以目下注是陽氣照隂隂氣騰上又能爲¶
津液也如此久久鼻中喘息都無出入喉覺¶
氣海中時動用耳初用意時須平卧去枕小<md:KR5d0055_HFL_058-012b>¶
<pb:KR5d0055_SBCK_058-12b>
努氣海便得滿腹作意勿令至心肺至即心¶
悶妨塞即不能下照下照是心守海也良久¶
元氣遍身無處不暖毎⬤節難通若至腰⬤¶
尤難過之當稍以氣閉努之三兩間突然便¶
過過後即氣常至腰踵莊子云息之以踵是¶
也已後筋骨常欲動用毎動有聲是氣到無¶
擁常能如此長生道也竊用其道不授口訣¶
反受其病凡欲鼔腹不在入氣是要訣欲過¶
腰⬤當側卧縮兩脚兼拳兩手偃腰極努如¶
此即不覺通也不然終成閉塞若能常用不<md:KR5d0055_HFL_058-013a>¶
<pb:KR5d0055_SBCK_058-13a>
絶雖在衆中宻爲之用心令熟外事不擾尤¶
爲佳也若膈上并頭面間有疾處即上攻之¶
㝷常即下至踵及氣海中微微用之息自消¶
矣久候液當滿口如逆喫物下消用之隨盡¶
毎用氣後必須微調息使散若不散他日爲¶
瘡腫終不爲佳須先以意在疾處攻擊之徐¶
徐用意攻擊令散疾差已後即不得注令留¶
滯當遣通遍身微微如霧露是其常也收散¶
俱歸海中閉目爲想開目爲存存則不專乃¶
著著則氣滯覺應則止謂之常覺覺而味謂<md:KR5d0055_HFL_058-013b>¶
<pb:KR5d0055_SBCK_058-13b>
之滯候應專靜謂之守流液滿口謂之報報¶
與應一也朝飲少酒暮食少麫不可多之¶
　　　胎息口訣(并序)¶
序曰在胎爲嬰初生曰孩嬰兒在腹中口含¶
泥土喘息不通以臍嚥氣養育形兆故得成¶
全則知臍爲命門凡嬰孩或有初生尚活少¶
頃輙不收者但以煖水浸臍帶向腹將三五¶
過即蘇乃知臍爲命門信然不謬修道者欲¶
求胎息先須知胎息之根源按而行之喘息¶
如嬰兒在腹中故名胎息矣乃知返本還元<md:KR5d0055_HFL_058-014a>¶
<pb:KR5d0055_SBCK_058-14a>
却老歸嬰良有由矣綿綿不閑胎仙之道成¶
焉故先序經紀體用兼明備矣¶
凡欲胎息先須於靜室中勿令人入正身端¶
坐以左脚搭右脚上解緩衣帶徐徐按捺肢¶
節兩手握固於兩腿上即吐納三五過令無¶
結滯滌慮清閑虚心實腹左右徐徐摇身令¶
臓葉舒展訖還徐徐放著實即鳴天鼔三十¶
六過潄滿華池然後存頭戴朱雀脚履玄武¶
左肩有青龍右肩有白虎然後想眉間一寸¶
爲明堂却入二寸爲洞房却入三寸爲丹田<md:KR5d0055_HFL_058-014b>¶
<pb:KR5d0055_SBCK_058-14b>
宫(亦名泥丸宫)宫中有神人長二寸戴青冠¶
披朱褐執絳簡次存中丹田(中丹田心也亦)¶
(名絳宫)中有神人亦披朱⬤次存下丹田(在)¶
(臍下二寸半紫微宫亦名氣海也)中有神人¶
亦披朱⬤(桑榆子曰金剛經云如來⬤諸相)¶
(具足即非諸相具足彼所以立相生名者以)¶
(爲戒潔之階也夫神豈止於上豈住於下豈)¶
(留中間舒澤彌乎大千挈之亦復無物若隨)¶
(跡觀相隨相強名常河之沙詎足以筭數夫)¶
(神也變化不測寧豈如九品即執笏競不出)<md:KR5d0055_HFL_058-015a>¶
<pb:KR5d0055_SBCK_058-15a>
(局門哉)次存五臓從心起遍存五臓六腑存¶
五臓中各出本方氣及三丹田中素雲合爲¶
一氣於頭後出煥煥分光九色上騰可長三¶
丈餘想身在其中此時即口鼻俱閉心存氣¶
海中胎氣出入喘息只在臍中如氣急即鼻¶
中細細放通息候氣平還依前用心存之以¶
汗出爲一通亦不限過數如體⬤悶即心存¶
氣遍身出如飯甑中氣此名滿息久久行之¶
入玄寂中出妙黙中再咽洞觀形中五臓六¶
腑及大小腹胃受一二升如黄土色脾長一<md:KR5d0055_HFL_058-015b>¶
<pb:KR5d0055_SBCK_058-15b>
尺二寸在胃上前後摩動不停停則不和飯¶
食不消如飯食不消即是不摩矣當須閉氣¶
以手摩腹一百下即自然轉摩矣次存心心¶
如紅蓮花未開下垂長三寸上有九竅二竅¶
在後正面有黒毛莖長二寸半次存肺肺似¶
白蓮花開五葉下垂上有白脉膜在心上覆¶
心次存肝肝在心後七葉紫蒼色上有黄脉¶
膜從左邊第三葉下膽在此也其膽色青黄¶
長二寸半次存腎腎狀如覆杯黒色却著脊¶
去臍三寸上小下大左爲上右爲下遍觀一<md:KR5d0055_HFL_058-016a>¶
<pb:KR5d0055_SBCK_058-16a>
形三十六位乃三百六十骨節皆有筋⬤骨¶
青白如玉色筋色黄白髓若氷雪有三百六¶
十穴穴穴之中皆有鮮血如江河池潭也及¶
見左脚中指第二節是血液上源其中湧出¶
通流一形一夜繞身三萬六千匝至右脚中¶
指第二節則化盡所以人若睡必須側卧拳¶
跼隂魄全也亦覺即須展兩脚及兩手令氣¶
通遍渾身陽氣布也若如此修行即與經所¶
言動息善時之義合矣久久行之口鼻俱無¶
喘息如嬰兒在胎以臍通氣故謂之胎息矣<md:KR5d0055_HFL_058-016b>¶
<pb:KR5d0055_SBCK_058-16b>
綿綿不聞經三十年以繩勒項不令通氣亦¶
不喘息喘息常在臍中水底坐經得十日五¶
日亦可矣以獨行此事功効如前若覔得眞¶
更須修道此事乃是一門不可不作也¶
雲笈七籖卷之五十八¶¶¶¶¶¶
<md:KR5d0055_HFL_059-001a>¶
<pb:KR5d0055_SBCK_059-1a>
雲笈七籖卷之五十九　
