# -*- mode: mandoku-view -*-
#+TITLE: 雲笈七籖
#+DATE: 2015-09-11 07:40:22
#+PROPERTY: BASEEDITION HFL
#+PROPERTY: WITNESS SBCK
#+PROPERTY: JUAN 113

卷之一百一十三¶
　傳¶
　　　任生¶
任生者隱居嵩山讀書志性專靜常夜聞異¶
香忽於⬤外有謂生曰某以⬤數合與君偶¶
故來耳生意其異物堅拒不納其女子開⬤¶
而人年可二十餘凝態艶質世莫之見有⬤¶
鬟青衣左右翼侍夜漸久顧謂侍者曰郎君¶
書籍中取一幅⬤兼筆硯來乃作贈詩一首<md:KR5d0055_HFL_113-001b>¶
<pb:KR5d0055_SBCK_113-1b>
曰我名籍上清謫居遊五嶽以君無俗累来¶
勸神仙學又曰某後三日當来言畢而去書¶
生覽詩見筆札秀麗尤疑其妖異三日果來¶
生志彌堅女子曰妾非山精水魅名列上清¶
數運⬤合暫謫人間自求匹偶以君閑澹願¶
侍巾箱不止於延福消禍亦冀貴而且夀今¶
反自執迷亦薄命所致又贈一篇曰葛洪亦¶
有婦王母亦有夫神仙盡靈匹君子意何如¶
書生不對靣墻而已女子重贈一篇曰阮郎¶
迷不悟何要申情素明日海山春綵舟却歸<md:KR5d0055_HFL_113-002a>¶
<pb:KR5d0055_SBCK_113-2a>
去嗟嘆良久出門東行數十步閃閃漸上空¶
中去地百餘丈猶隱隱見於雲間以三篇示¶
於人皆知其神仙矣痛生之不遇也數月生¶
得疾見二黃衣人手持牒來追曰子命已盡¶
遂被引去行十餘里忽見幢節幡蓋迤邐不¶
絶有女子乗翠輦侍衞數十人二黃衣與生¶
闢易隱於墻下女子望見既至問曰何人黃¶
衣具言女子笑曰是嵩山讀書薄命漢謂黃¶
衣把牒來曰公數盡矣今既相遇不能無情¶
索筆判牒更與三年生再拜之二使者曰此<md:KR5d0055_HFL_113-002b>¶
<pb:KR5d0055_SBCK_113-2b>
三素元君仙官最貴既有命即須回使者送¶
至舊居見身卧於床上使者從後推之乃蘇¶
嗟恨累日後三年果卒¶
　　　羅公逺¶
羅公逺八月十五日夜侍明皇於宫中翫月¶
公逺曰陛下莫要月宫中看否帝唯之乃以¶
拄杖向空擲之化為大橋橋道如銀與明皇¶
昇橋行若十數里精光奪目寒氣侵人遂至¶
大城公逺曰此月宫也見仙女數百皆素練¶
霓衣舞於廣庭上問其曲名曰霓裳羽衣也<md:KR5d0055_HFL_113-003a>¶
<pb:KR5d0055_SBCK_113-3a>
乃宻記其聲調旋為冷氣所逼遂復躡銀橋¶
迴返顧銀橋隨步而滅明日召樂工依其調¶
作霓裳羽衣曲遂行於世明皇欲傳隱形之¶
術公逺袐而不説上怒乃選善射者十人伏¶
於壁召公逺與語衆矢俱發公逺致斃上令¶
瘞於宫内月餘中使自蜀迴奏事訖云臣至¶
駱谷見羅公逺令附起居專於成都望車駕¶
上大驚問其行李如何曰跣足攜鞋一隻乃¶
令開棺視之唯見一草鞋在棺有箭孔十數¶
安祿山犯闕明皇幸蜀有稱維厶延來謁召<md:KR5d0055_HFL_113-003b>¶
<pb:KR5d0055_SBCK_113-3b>
之即不見思其意維厶延葢公逺字也上悔¶
恨歎息累日¶
　　　羅方逺¶
羅方逺江夏人也刺史春致設觀者如市有¶
白衣人長丈餘質貌甚異門衞者皆怪俄有¶
一小兒傍過叱曰汝何故離本所驚怖官司¶
其人攝衣而走官吏執小兒至宴所具白刺¶
史問甚姓對曰姓羅名方逺自幼好道適見¶
守江龍入州看設某叱令迴刺史不信曰爾¶
何誕妄若誠有龍即令我見本形方逺曰請<md:KR5d0055_HFL_113-004a>¶
<pb:KR5d0055_SBCK_113-4a>
試之乃於江濵作小坑深濶一丈去岸八九¶
尺引江水注之刺史與寮佐郡人皆往注視¶
逡巡有白魚可長五六寸隨水入坑騰躍漸¶
大有青煙如練起須臾黒氣滿空雷電赩赫¶
風雨馳驟久之乃息見龍於江心身與雲氣¶
相連素光滿水食頃方滅刺史具表以進方¶
逺時明皇方留意神仙即日召見上與張果¶
老葉法善弈棊次二人見之大笑曰村兒有¶
何解乃各執棊子數枚謂方逺曰此有物曰¶
空手及開手果無所有悉在方逺處上大驚<md:KR5d0055_HFL_113-004b>¶
<pb:KR5d0055_SBCK_113-4b>
異自後累試其術如神¶
　　　李師稷¶
會昌元年李師稷中丞為浙東觀察使有商¶
客遭風飄不知所止月餘至大山瑞雲覆繞¶
竒花異樹盡非人間所覩山側有人迎問安¶
得至此客具以生力令移舟於岸既登岸乃¶
云須謁天師遂升至一處若大宫觀既入見¶
一道士眉⬤俱之侍衞十餘人坐大殿令上¶
與語曰汝中國人也兹地有緣方得一到此¶
即蓬萊山也乃令左右引於宫内遊觀玉臺<md:KR5d0055_HFL_113-005a>¶
<pb:KR5d0055_SBCK_113-5a>
翠樹光彩奪目院宇數十皆有號至一院扄¶
鎖嚴固窺之衆花滿亭堂有几褥焚香階下¶
客問之此院誰何荅曰此是白樂天院樂天¶
在中國未來耳乃潜記之遂辭歸數旬至越¶
具白廉使李公盡録以報白公公已脫煙埃¶
投棄軒冕與居昧昧者固不聞也安知非謫¶
仙哉¶
　　　⬤滋¶
⬤相名滋未達時居復郢間復州青溪山秀¶
麗無比⬤公因晴登臨此山行數里逕漸幽<md:KR5d0055_HFL_113-005b>¶
<pb:KR5d0055_SBCK_113-5b>
小阻絕無蹤有人儒服市藥為業結廬山之¶
下⬤公與語甚相狎因留宿其舎⬤公曰此¶
境山泉竒異當為靈仙之所都府儒生曰有¶
道士五六人蓋物外之士也數日一來莫知¶
其所居處與之雖熟不肯細言⬤公曰某可¶
來相謁否曰彼其惡人然頗好酒足下但求¶
美醖一榼或得見也⬤公辭歸後得美酒挈¶
而往歴數宿五人果來布裘紗㡌䔧杖草履¶
相見遂通寒暄大笑乃相與臨清澗據石濯¶
足戲調儒生為列席致酒五人顧酒甚歡曰<md:KR5d0055_HFL_113-006a>¶
<pb:KR5d0055_SBCK_113-6a>
何處得此物來且各三五盞儒生曰非某所¶
能致有客携來願謁仙兄乃引⬤公出歴拜¶
五人相顧失色悔飲其酒兼怒儒生曰公不¶
合以外人相擾儒生曰此人誠志復是士流¶
許之從容亦何傷也意遂漸解見⬤公謙恭¶
特甚乃時與笑語目⬤生曰坐⬤公再拜就¶
席少頃酒酣乃視⬤公相謂曰此人似西華¶
坐禪僧良久云眞是便屈指計之曰此僧去¶
來四十七年矣問⬤公之歲適四十七撫掌¶
曰須求官職福禄已至遂與㻈公握手言别<md:KR5d0055_HFL_113-006b>¶
<pb:KR5d0055_SBCK_113-6b>
過洞踰嶺捫蘿跳躍翩翩如飛倐忽不見⬤¶
公後乃登第果拜相領西蜀節制¶
　　　王水部¶
大曆中有水部王貟外者篤好道術雖居朝¶
列有布衣方藥之士日與遊從一日有道侣¶
數人在㕔王君方與談諧會除厠裴老携穢¶
路側宻近㕔所王君妻令左右止之因附耳¶
於壁聽道侣言⬤笑不已王君僕使皆怪之¶
少頃裴老傭事畢王君將如厠遇於戸外裴¶
老歛衣似有白事曰員外甚好道王君驚曰<md:KR5d0055_HFL_113-007a>¶
<pb:KR5d0055_SBCK_113-7a>
老人安得知莫有所解否對曰某曽留心知¶
員外酷似好道然無所遇適來㕔上數人大¶
是凡流但⬤惑員外希酒食而已王君異之¶
其妻罵之曰君身為朝客乃與穢夫交結遣¶
人逐之裴老笑請去王君邀從容曰老人請¶
後日相訪王君齋沐淨室裴老布袍曵杖而¶
至有隱逸之風王君坐話茶酒更進裴老曰¶
員外非眞好道乃是愛藥術試鑪火可驗取¶
一鐵合重二斤分為兩片致於火中須臾色¶
赤裴老解布衫角藥兩丸小於糜粟撚碎於<md:KR5d0055_HFL_113-007b>¶
<pb:KR5d0055_SBCK_113-7b>
合上復以火燒之食頃裴老曰成矣令王君¶
僕使壯者以火筯持之擲於地逡巡成金色¶
如雞冠王君降禮再拜而謝之裴老曰此一¶
兩敵常金三兩然員外亦不用留將施貧乏¶
遂辭去曰從此亦無復來矣王君曰願至仙¶
伯髙第申起居容進否裴老曰可蘭陵西坊¶
大菜園後相尋遂别王君乃易服往果見小¶
門叩之有蒼頭出曰莫是王員外否遂引入¶
堂宇甚新淨裴老道服相迎侍女十餘人皆¶
有殊色茶酒果實甚珍服用輝煥迨晚王君<md:KR5d0055_HFL_113-008a>¶
<pb:KR5d0055_SBCK_113-8a>
告去裴老送出門旬日再去其第已為他所¶
質裴老亦不知所在¶
　　　崔生¶
進士崔生常遊青山解鞍放驢無僕御驢逸¶
而走馳之不能及約行十里至一洞口時已¶
曛黒驢即奔入崔生悚懼不敢前進力固疲¶
矣遂寢巖下至曉洞中㣲明乃入十餘里望¶
見巖壑間有金城絳闕而被甲執兵者守衞¶
之崔生知是仙境乃吿曰某塵俗之士願謁¶
仙翁守吏趨報頃之召入見一人居殿服羽<md:KR5d0055_HFL_113-008b>¶
<pb:KR5d0055_SBCK_113-8b>
衣身可丈餘侍女數百與崔生趨拜使坐與¶
語忻然留宿酒味珍香異果羅列謂崔生曰¶
此非人世府也驢追益走者余之奉邀也盖¶
一女子願事於君此亦冥數前定耳生再拜¶
謝遂以女妻之數日令左右取青合中藥兩¶
丸與生服之但覺臓腑清瑩摩體若蟬蛻瑩¶
然嬰兒之貌每朔望與崔生乗鶴而上朝蘂¶
宫月餘崔生曰某血屬在人間請歸一決非¶
有所戀也仙公戒之曰崔郎不得淹留遂與¶
符一通急有患禍此可隱形愼不可遊宫禁<md:KR5d0055_HFL_113-009a>¶
<pb:KR5d0055_SBCK_113-9a>
臨别又與一符曰甚急即開乃命取一驢付¶
之崔生到京都試往人家皆不見因入内會¶
劒南進太眞錦繡乃⬤其珍者上曰計無賊¶
至此必為妖取之遂令羅公逺作法以朱字¶
照之寢殿户後果得崔生崔生具寫本末上¶
不信令笞死崔生乃出仙翁臨行之符照公¶
逺與持執者當時絶倒良久方起啓上曰此¶
人已居上界不可殺也縱殺之臣等即受禍¶
亦非國之福上乃赦之猶疑其事不實遣數¶
百人具兵服兼術士送至洞口復見金城絳<md:KR5d0055_HFL_113-009b>¶
<pb:KR5d0055_SBCK_113-9b>
闕仙翁御殿侍從森然出呼曰崔郎不取吾¶
語㡬至顚毁崔生拜訖遂昇洞門所送者欲¶
隨之仙翁以杖畫地成川闊數丈崔生妻擲¶
一領巾化為五色絳橋令崔生踏過橋隨步¶
即滅既至洞口崔生謂送人曰事只如此可¶
以歸須臾雲霧四合咫尺不見唯聞鸞鶴簫¶
籟之聲遙望雲山而去上方知其神仙也¶
　　　黃尊師¶
茅山黃尊師法籙甚髙嘗於山前修觀起天¶
尊殿置講求資日有數千人時講衆初合忽<md:KR5d0055_HFL_113-010a>¶
<pb:KR5d0055_SBCK_113-10a>
有一人排門大呼貌甚麁黒言詞鄙陋腰挿¶
驢鞭如隨商客者罵道士奴時正⬤誘衆何¶
事自不向深山學修道業何敢妄語黃師不¶
測之即輟講遜詞謝之衆人悉畏不敢抵忤¶
良久詞色稍和曰如是聚集豈不是要修堂¶
殿耶都用㡬錢尊師曰要五千貫其人曰可¶
盡輦破鐵釡及雜鐵來黃師疑是異人遂遽¶
令於觀内諸處收拾約得鐵八百斤其人乃¶
掘地為鑪以火銷之探懷中取一葫蘆寫出¶
兩丸藥以物攪之少頃去火已成銀曰此合<md:KR5d0055_HFL_113-010b>¶
<pb:KR5d0055_SBCK_113-10b>
錢萬貫若修觀計用有餘請施貧乏如所獲¶
無多且罷之黃師與徒衆皆敬謝問其所欲¶
笑出門去不知所之後十餘年黃師奉詔入¶
京忽於市街西見挿驢鞭者肩絆小複子隨¶
⬤驢老人行全無茅山氣色黃欲趨揖乃撥¶
手指乗驢者復連叩頭黃但搕禮而已老人¶
髪盡白視之如十四五女子也¶
　　　盧⬤¶
盧相名⬤少時甚貧與市嫗麻婆者於東都¶
廢宅税舎以居麻婆亦孑然盧公常以疾卧<md:KR5d0055_HFL_113-011a>¶
<pb:KR5d0055_SBCK_113-11a>
月餘麻婆憫之常來為作粥食盧病愈多謝¶
之後累日向晚自外歸見金犢車子立麻婆¶
户外盧且驚異宻候之見一女子年十四五¶
眞神仙人明日潜訪麻婆曰郎君莫要作婚¶
姻否如是則為請求之盧曰某貧賤安敢輙¶
有此意麻曰亦何妨既夜麻婆曰事諧矣請¶
郎君清齋三日會於城東廢觀既至見古⬤¶
荒草久無人居逡巡雷電震曜風雨暴至化¶
為樓臺金鑪玉帳景物華麗俄有輜軿降空¶
即所見女子也與盧相見曰某奉上帝命遣<md:KR5d0055_HFL_113-011b>¶
<pb:KR5d0055_SBCK_113-11b>
人間自求匹偶郎君有仙相故遣麻婆傳意¶
㫖更七日清齋當再奉見女子呼麻婆付藥¶
兩丸須⬤雷電黒雲女子忽失所在古⬤荒¶
草蒼然如舊麻婆與盧遂歸又清齋七日钁¶
地種藥適巳蔓生未移刻二胡蘆生於蔓上¶
漸大如兩斛甕許麻婆以刀刳其中及七日¶
之期與盧公各處其一仍令盧公具油衣三¶
領風雲忽起騰上碧霄耳中唯聞波濤之聲¶
迤邐東去又謂盧公曰莫寒否令著油衣如¶
氷雪中行復令著至三重即甚温暖謂麻婆<md:KR5d0055_HFL_113-012a>¶
<pb:KR5d0055_SBCK_113-12a>
曰此去洛陽多少婆曰已八萬里良久胡蘆¶
止息遂見樓臺皆以水晶為墻垣被甲仗者¶
數人麻婆引盧公入見女子居殿侍從女數¶
百人命盧公坐具酒饌麻婆屏息立於諸衞¶
之下女子謂盧公曰郎君合得三事取一事¶
可者言之若欲長留此宫壽與天畢次為地¶
仙常居人間時得至此下為中國宰相如何¶
盧生曰在此實為上願女子喜曰此水晶宫¶
也某為太隂夫人仙格已髙郎君便當白日¶
昇天須執志堅一不得改移以致相累也仍<md:KR5d0055_HFL_113-012b>¶
<pb:KR5d0055_SBCK_113-12b>
須啟上帝乃索青⬤為寫素當庭拜奏少頃¶
聞東北喧然聲云帝使至太隂夫人與諸仙¶
趨降俄有幢節香幡引朱衣少年立於階下¶
朱衣宣帝命公得太隂夫人狀云盧⬤欲住¶
水晶宫如何盧公無言夫人但令疾應又無¶
言夫人及左右大懼馳入取鮫綃五疋以賂¶
使者欲其稽緩食頃間又問盧⬤欲求水晶¶
宫住否欲地仙否欲人間宰相否盧公大呼¶
曰欲得人間宰相朱衣趨去太隂夫人失色¶
令麻婆速領　遂入胡蘆依前聞風雨之聲<md:KR5d0055_HFL_113-013a>¶
<pb:KR5d0055_SBCK_113-13a>
至地遂到舊居塵榻儼然時已中夜胡蘆與¶
麻婆俱不見矣杞後果為相¶
　　　盧李二生¶
昔有盧李二生隱居太白山讀書兼習吐納¶
導引一旦李生吿歸曰某不能甘於寒苦且¶
浪跡江湖決别而去後李生為橘子園吏隱¶
欺折官錢數千貫覊縻不得他去貧悴日甚¶
偶過⬤州阿師橋逢見一人草履麻衣視之¶
乃盧生也昔號二舅李生與之語哀其衣弊¶
盧生大罵曰我貧賤何耻公不外物投身凡<md:KR5d0055_HFL_113-013b>¶
<pb:KR5d0055_SBCK_113-13b>
冗之所又有積負且攖囚拘尚何面目以相¶
見乎李生原謝二舅笑曰居所不逺翌日馳¶
馬奉迎至旦果有一僕御駿足而來云二舅¶
邀郎君既去馬疾如風出城之南行數十里¶
路側有朱門斜開二舅出星⬤霞帔容貌光¶
澤侍女數十人與橋下儀質全别邀李生中¶
堂宴饌名花異木疑在仙府又累出藥品悉¶
皆珍竒既夕引李生坐北亭置酒曰適命得¶
佐酒者頗善箜篌須臾紅燭引一女子至容¶
貌極麗新聲甚嘉李生視箜篌上有朱書十<md:KR5d0055_HFL_113-014a>¶
<pb:KR5d0055_SBCK_113-14a>
字云天際識歸舟雲間辨江⬤罷酒二舅曰¶
莫願作婚姻否此人名家質貌兼美李生曰¶
某安敢及此二舅許為成之又曰公所負官¶
錢㡬何曰二千貫乃與一拄杖曰將此於波¶
斯店内取錢可從此學道無自穢身䧟塩也¶
迨晚僕人復御前馬至二舅令李生去送出¶
門洎歸頗疑訝為神仙矣即以拄杖詣波斯¶
店其軰見杖曰何以得之依語付錢遂得免¶
縶而去既驚且異乃再往盧二舅所居將謝¶
之即荒草原地而已悵望而歸其年往汴州<md:KR5d0055_HFL_113-014b>¶
<pb:KR5d0055_SBCK_113-14b>
行軍陸長源以女嫁之既見頗⬤盧二舅北¶
亭見者復解箜篌仍有朱字視之果見天際¶
之句也李生具⬤⬤州城南盧二舅亭中筵¶
宴之事女曰某少年兄弟戯書之句甞夢見¶
云仙官追如公所言也李生嘆訝之甚後竟¶
不能得遇¶
　　　李石¶
唐相李石未達時頗好道甞遊嵩山荒草中¶
間有人呻吟聲視之乃病鶴鶴乃人語曰某¶
已為仙厄運所鍾為樵者見傷一足將折須<md:KR5d0055_HFL_113-015a>¶
<pb:KR5d0055_SBCK_113-15a>
得人血數合方能愈也君有仙骨故以相託¶
李公解衣即欲刺血鶴曰世間人少公且非¶
純人乃抜一眼睫曰持往東都但映照之即¶
知矣李公中路自視乃馬首也至洛陽所遇¶
頗衆悉非全人或犬彘驢馬首偶於橋上見¶
一老翁⬤驢以㫸照之乃人也李公敬揖具¶
言病鶴之事老翁忻然下驢宣臂刺血李公¶
以小瓶盛之持往鶴所濡其傷處裂衣封裹¶
鶴謝曰公即為明皇時宰相後當輕舉相見¶
非遙愼勿墮志李公拜之鶴沖天而去<md:KR5d0055_HFL_113-015b>¶
<pb:KR5d0055_SBCK_113-15b>
　　　李主簿¶
近有選人李主簿者新婚東出關過華嶽廟¶
將妻入謁金天王妻拜未終氣絶而倒唯心¶
上㣲暖舁歸客邸馳馬詣華隂縣求醫術之¶
人縣宰曰葉仙師善術奉詔投龍迴去此一¶
驛公可疾往迎之李公單⬤馳去約十五餘¶
里遇之李公下馬伏地流涕敬拜具言其事¶
仙師曰何等妖魅乃敢及此遂與李公先行¶
謂從者曰鞍䭾速驅來持朱鉢及筆至舎已¶
聞哭聲仙師入見曰事急矣且將墨筆及⬤<md:KR5d0055_HFL_113-016a>¶
<pb:KR5d0055_SBCK_113-16a>
來遂書一符焚香以水噀之符北飛走聲如¶
飄風良久無應仙師怒又書一符其聲如雷¶
頃之亦無驗少時鞍䭾到取朱筆令李公左¶
右煑少許薄粥以候其起乃以朱書一符噴¶
水叱咤之聲如霹⬤須臾口鼻有氣眼開良¶
久能言問其狀曰某初拜時金天王曰好夫¶
人第二拜云留取遣左右扶歸院適已三日¶
親賔大集聞敲門門者走報王曰何不逐却¶
乃第一符也逡巡門外閙甚門者數人細言¶
於王王曰且發遣是第二符也俄有赤龍飛<md:KR5d0055_HFL_113-016b>¶
<pb:KR5d0055_SBCK_113-16b>
入王扼喉纔能出聲曰放去某遂有人送出¶
第三符也李公罄囊以謝之是知靈廟女子¶
不得入也¶
　　　盧常師¶
秘書少監盧常師進士擢第性恬淡不樂軒¶
冕世利蔑然無留意因棄官之東洛謂所親¶
曰某與浙西魚尚書故舊旬日當謁去又曰¶
某前身是僧坐禪處猶在會稽亦擬自訪遺¶
跡家人亦怪其將逺行而不備舟檝不旬日¶
而卒<md:KR5d0055_HFL_113-017a>¶
<pb:KR5d0055_SBCK_113-17a>
　　　裴令公¶
裴令公少時有術士云命屬北斗廉貞星將¶
軍宜每以清酒名果敬祭當得⬤助也裴公¶
自此未嘗懈怠及為相機務繁迫乃遺始志¶
心或不足未始言於人諸子亦不知在京有¶
道者來宿于裴公第中夜謂曰相公昔年尊¶
奉天神何故中道而止崇護不已亦有感於¶
相公裴公心知其廉貞不知靈應後為太原¶
節度使家人染疾召女巫視之有彈胡琴巫¶
顛而倒之良久蹶然而起曰請見相公廉貞<md:KR5d0055_HFL_113-017b>¶
<pb:KR5d0055_SBCK_113-17b>
將軍遣某傳語何大無情都不相知也將軍¶
怒甚相公何不敬謝之裴公大驚女巫曰當¶
擇良日齋潔於静院焚香設酒果將軍亦欲¶
示見於相公别日裴公沐浴具朝服立於階¶
前東南奠酒再拜見神披金甲持朱戈身長¶
三丈餘南嚮而立裴公驚悚流汗俯伏於地¶
不敢動少頃即不見問左右皆曰無之自是¶
裴公尊奉有踰厥初¶¶
雲笈七籖卷之一百一十三(上)<md:KR5d0055_HFL_114-001a>¶
<pb:KR5d0055_SBCK_113-18a>
雲笈七籖
