# -*- mode: mandoku-view -*-
#+TITLE: 雲笈七籖
#+DATE: 2015-09-11 07:40:10
#+PROPERTY: BASEEDITION HFL
#+PROPERTY: WITNESS SBCK
#+PROPERTY: JUAN 55

職五¶¶
　魂神¶
　　　思神訣¶
夫道者有形之父母也寂然不動至虚无也¶
感而遂通至神明也視之不見無形容也聽¶
之不聞無音聲也故無形無名言⬤莫能得¶
也有情有信變化有以生也生之來神氣聚¶
也身之有隂陽結也兩儀以分萬⬤以成也¶
天地廻薄日月以明也莫不由至道神用而<md:KR5d0055_HFL_055-001b>¶
<pb:KR5d0055_SBCK_055-1b>
元一以靈且人爲物靈貌爲事眞智慮純白¶
耳目澄清外周六氣内運五行形自寂寞神¶
生窅⬤然則至道無形應生元氣謂之一也¶
一之所剖分爲三也三者清濁和結爲天地¶
人也亦曰三元上中下也在天爲三光日月¶
星也在地爲三寳金玉珠也在人爲三生耳¶
目心也在道爲三氣玄元始也又爲三天清¶
微禹餘大赤也復爲三境玉清上清太清也¶
又曰清氣上浮爲天濁氣下凝爲地和氣中¶
結爲人夫天陽地隂隂陽變化而成五行謂<md:KR5d0055_HFL_055-002a>¶
<pb:KR5d0055_SBCK_055-2a>
木火金水土也亦曰五氣謂九三七五一也¶
在天爲五星謂⬤熒白辰鎭也在地爲五嶽¶
謂岱衡華恒嵩也在人爲五藏謂肝心肺腎¶
脾也又爲五色青赤白黒黄也又爲五音角¶
徴商羽宫也又爲五味酸苦辛鹹甘也又爲¶
五徳仁義禮智信也總之爲三五行導布化¶
生成萬物也各有神明即天地之至用也而¶
天以之動地以之靜人以之生皆頼其神明¶
也天有五億五萬五千五百五十五重天天¶
皆有天尊太上天帝天師也地有三十六重<md:KR5d0055_HFL_055-002b>¶
<pb:KR5d0055_SBCK_055-2b>
地地皆有土皇將軍金剛神王靈官也人有¶
三宫五神三魂七魄也天地各有神仙吏兵¶
不可稱計且神明變化皎在目前愚者莫知¶
隱顯無方運轉難識輔物立象靈用在焉故¶
天得一以清地得一以寧神得一以靈谷得¶
一以盈是也日者天之魂月者地之魄謂之¶
神明人則左目爲日右目爲月目者神明之¶
堂也故神明所託依於日月隱於隂陽且日¶
出於卯陽也月出於酉隂也三變成徳日初¶
變於卯其數六以五乘之五六三十也中變<md:KR5d0055_HFL_055-003a>¶
<pb:KR5d0055_SBCK_055-3a>
於辰其數五五五二十五終變於巳其數四¶
四五二十也故上仙七十五將軍陽神也月¶
初變於酉其數六五六三十也中變於戍其¶
數五五五二十五也後變於亥其數四四五¶
二十也故上靈七十五將軍隂神也三元五¶
徳合數爲八各有上仙上靈隂陽二官合爲¶
一千二百也三元各八爲三千六百也而隂¶
陽皆五合爲三萬六千也其萬八千陽陽爲¶
外景爲外神也其萬八千隂隂爲内景爲内¶
神也而内由外發隂以陽明所以一身有一<md:KR5d0055_HFL_055-003b>¶
<pb:KR5d0055_SBCK_055-3b>
萬八千神曰本分神也一萬八千神曰影照¶
神也無陽也隂不能成無隂也陽不能生是¶
以隂以陽成陽以隂生亦内由外明外由内¶
清清明相得而後生成也所謂神明者由神¶
故明也故三光在天而萬物彰百神在已而¶
五氣昌其耳目適用氣力體康是其神也天¶
寳之以致浮地祕之以致安五嶽享之而安¶
鎭一人則之而太平人身上部八景以應於¶
天下部八景以應於地中部八景以應於空¶
三部八景七十二神景皆有五三萬六千與<md:KR5d0055_HFL_055-004a>¶
<pb:KR5d0055_SBCK_055-4a>
天地合有一十萬八千自此以徃雖神不極¶
由斯數矣則三洞諸經神仙將吏侍奉靈官¶
髙下品格未有不因兹始也旣知其數當識¶
其方旣識其方須知表裏表裏旣見隂陽審¶
焉内外不同左右亦别而⬤分五色位列四¶
方男女可以隂陽求文武可以剛柔取凡諸¶
存念身爲之主身有三魂七魄三元五眞一¶
神百神三萬六千神皆在於心也心正則神¶
正心邪則神邪邪之與正由悟不悟悟則入¶
正迷則歸邪悟者由得其門迷者由失其路<md:KR5d0055_HFL_055-004b>¶
<pb:KR5d0055_SBCK_055-4b>
則沉淪黒夜處至暗⬤室學道之士宜詳究¶
之始乎數息歷藏終乎常住湛寂誠在爾心¶
矣¶
　　　存身神法¶
面東坐叩齒三十六通每九下一嚥液而祝¶
曰¶
玉清髙上九天九靈化爲玄玄下入胃清金¶
和玉映心開神明服食日精金華充盈便嚥¶
液想喉中有赤身童子仰頭開口承液下入¶
胃中畢又存四神想肺中童子著白衣冠口<md:KR5d0055_HFL_055-005a>¶
<pb:KR5d0055_SBCK_055-5a>
吐白氣於右變作白虎次想肝中童子著青¶
衣冠口吐青氣於左變作青龍次想心中童¶
子著赤衣冠口吐赤氣於前化爲朱雀次想¶
腎中童子著黒衣冠口吐黒氣於後化爲玄¶
武祝曰¶
青龍孟章甲寅白虎監兵甲申朱雀陵光甲¶
午玄武執明甲子四獸前後圍遶勿令外邪¶
來干急急如律令次存心肺氣作圎光寳盖¶
盖頭訖次握固⬤目念勑身祝曰¶
謹勑身中五體眞官五藏六腑九宫十二宫<md:KR5d0055_HFL_055-005b>¶
<pb:KR5d0055_SBCK_055-5b>
室四肢五體筋骨髓腦肌膚血脉孔竅榮衛¶
一百八十關房三百六十骨節一千二百形¶
影一萬二千精光三萬六千神氣左三魂幽¶
精爽靈胎光各守本宫右七魄衛從尸狗伏¶
矢雀隂吞賊非毒除⬤臭肺青龍扶迎白虎¶
扶送朱雀導前持幡幢玄武從後司鍾鼓臣¶
身不受邪肝不受病肺不受奸腎不受甘脾¶
不受化膽不受怖胃不受⬤心不受觸神氣¶
汾溢吏兵神將侍衛側立急急如律令次叩¶
齒五通念五藏神名先存肺神著白衣冠在<md:KR5d0055_HFL_055-006a>¶
<pb:KR5d0055_SBCK_055-6a>
肺肺神皓華字虛成(三呼)次存心神著赤衣¶
冠在心中心神丹元字守靈(三呼)次存肝神¶
著青衣冠在肝中肝神龍煙字含明次存膽¶
神龍曜字威明次存脾神常在字魂庭次存¶
腎神玄⬤字育嬰又⬤目内視五藏分明了¶
見肝中童子著青衣冠口吐青氣從左脇出¶
化爲青龍次存肺中童子著白衣冠口吐白¶
氣從右脇出化爲白虎次存心中童子著朱¶
衣冠口吐赤氣從心中出化爲朱雀次存兩¶
腎中童子著黒衣冠坐兩腎上口吐黒氣從<md:KR5d0055_HFL_055-006b>¶
<pb:KR5d0055_SBCK_055-6b>
腎中出化爲玄武次存頭巾七星下坐青黄¶
白三色雲上七星在頭下有金光盖頂一身¶
並作黄金色面是金容次存肺中白氣右出¶
遶頂有圎光左右日月在眼前洞煥一室吏¶
兵玉女執節持幢捧香獻花遍滿前後心常¶
念飛仙同昇金闕帝前永爲帝臣¶
　　　受生天魂法¶
夫人受生於天魂經成於元靈轉輪於九氣¶
挺命於太一闕開三道積神幽宫所生玄液¶
七纒流津敷澤日月映其六虚口耳運其神<md:KR5d0055_HFL_055-007a>¶
<pb:KR5d0055_SBCK_055-7a>
氣雲行雨施徳擬天地胞胎内匝五因來具¶
立人之道其如此也故五因者是五神也三¶
道者是三眞也天尊言曰氣氣相續種種生¶
縁善惡禍福各有命根非天非地亦又非人¶
正由心也心則神也形非我有我所以得生¶
者從虚無自然中來因縁⬤胎受化而生我¶
受胎父母亦非始生主父母也眞父母貴重¶
尊髙無上今所生父母以我⬤備因縁禀受¶
育養之恩故以禮報而稱爲父母焉故我受¶
形亦非我形也⬤之爲屋宅因之爲營以舍<md:KR5d0055_HFL_055-007b>¶
<pb:KR5d0055_SBCK_055-7b>
我也附之以爲形示之以有無故得道者無¶
復有形也及無身神一也身並一則爲眞身¶
歸於姓生父母而成道也凡人不知存神動¶
止任意意愚事僻神散形枯仙眞聖人守神¶
無替常存自身名在左契志學之士當知人¶
身之中自有三萬六千神左三魂右七魄隂¶
陽配合共輔護識神五行相王之君周衛體¶
内一千二百形影一萬二千精光備守體外¶
日日存之時時相續念念不忘長生不死不¶
能常存八節勿替能念身神康強無病病三<md:KR5d0055_HFL_055-008a>¶
<pb:KR5d0055_SBCK_055-8a>
呼之常衛子身欲卧之時左手撫心右手撫¶
臍各二七隂祝曰¶
欲具身神從頭起經曆四肢至踝子祝竟存¶
之委悉乃眠必得吉夢髣髴見神若有罪過¶
應致災厄神來語人或示形象⬤託物⬤使¶
人思惟自解意趣吉凶善惡了然知之避禍¶
就福所向諧也¶
三魂¶
第一胎光　第二爽靈　第三幽精¶
　　　精神<md:KR5d0055_HFL_055-008b>¶
<pb:KR5d0055_SBCK_055-8b>
精神者君臣也玉清祕錄云夫神者君也氣¶
者人也心神動則精揺精揺則使形不安若¶
三事各令清淨無為則萬事自安也故修身¶
之道¶
又曰夫修身之道乃國之寶也然一身之根¶
有三一爲神二爲精三爲氣此三者本天地¶
人之氣也神者受於天精天精者受於地氣¶
地氣者受於中和相爲共成一道也故神者¶
乃乘氣而行氣者神之轝也精者居其中也¶
三者相助爲理故人欲壽者乃當愛氣尊神<md:KR5d0055_HFL_055-009a>¶
<pb:KR5d0055_SBCK_055-9a>
重精也精轉爲神神生於明夫氣生於精精¶
生於神神生於明故人生本於隂陽之氣氣¶
轉爲精精轉爲神神轉於明是故不欲老者¶
當念守其氣含精神也今不岀其形合而爲¶
一也即綝綝自見身益輕意益精也此神光¶
欲生也心中大安欣然若喜也但宜閑目而¶
卧著志意於身内身意不岀則身錬形變也¶
如此則理身巳得也太平自應矣神哉此道¶
也内巳致壽外以安理不用筋力自然致也¶
神智之泉夫神智之泉也神淸則智明智者<md:KR5d0055_HFL_055-009b>¶
<pb:KR5d0055_SBCK_055-9b>
心之府也智公即心平人莫鍳於流水而鍳¶
於此水水性欲清沙塵⬤之人心欲清嗜慾¶
則生豈能善之故鍳明則塵垢弗集神清則¶
嗜慾不入是以聖人輕天下即神不累細萬¶
物即心不惑齊死生則意不懾同變化即明¶
不眩¶
　　　入室思赤子法¶
老子曰吾道生於惚恍而無形視之不可見¶
聽之不可聞隨之不見其後迎之不見其首¶
包含於天地之表還入於毫毛之裏分之爲<md:KR5d0055_HFL_055-010a>¶
<pb:KR5d0055_SBCK_055-10a>
日月隂陽含之爲夫婦演布於八卦乾坤爲¶
頭首胞胎轉相生變化有前後處任爲十月¶
結定神備有虚无把録籍司命往奉壽陽精¶
爲室宅包形立相待隂陽相感溉開閉藏其¶
裏清轉上爲頭精凝成童子璇璣與玉衡鼻¶
爲其梁柱合觀於八極兩半共爲友合精於¶
子午藏形於卯酉明堂開四仲洞房在其後¶
丹田著後宫自口王父母丙午拜眞人丁巳¶
伏命受戊寅銜丹録光曜所藏止精明合且¶
離出䂓還入矩鈞明照神后徃來有配偶皇<md:KR5d0055_HFL_055-010b>¶
<pb:KR5d0055_SBCK_055-10b>
制有其階自然如雲雨陽出眞人隂學之爲¶
師父棲⬤有常處正在洞房裏三五運返覆¶
甲癸邀辰巳子午都集㑹吾道自索子邀之¶
於南極眞人自告子安之令審諦枯木不煩¶
擾乙壬於寅卯午申亦相須丙辛於亥酉未¶
戌邀中野吾道已見矣忽然無所有丁庚子¶
與午戊巳卯與酉失候不相覩吾道去萬里¶
周旋天地間傷命還害子觀吾隂與陽交精¶
相哺乳此謂養赤子勿失其時矣甲癸邀辰¶
巳注云子丑者謂甲癸日也時加於辰加巳<md:KR5d0055_HFL_055-011a>¶
<pb:KR5d0055_SBCK_055-11a>
加子加丑也到此時道未養巳常當念之矣¶
乙壬之日時加寅加卯加午加申也當復俟¶
之勿失其候矣丙辛之日時加亥加酉加未¶
加戌也爲老公見之勿驚也道之化見矣丁¶
庚之日時加子加午也戊巳之日時加卯加¶
酉也失此四仲之日候而不相覩吾道去萬¶
里愼之¶
老子曰爲吾道者當先安牝牡牝牡者腎也¶
腎門元氣也元氣氣常下行元常上昇元者¶
赤氣者白元上到心中心中當動動即元下<md:KR5d0055_HFL_055-011b>¶
<pb:KR5d0055_SBCK_055-11b>
矣¶
老子曰元者安雌雄雌雄者心也一名明堂¶
得元因共養合成赤子赤子自然也念令上¶
昇昇於眞人眞人者⬤衛之臣赤子到則因¶
安心定意泊然安意洞房中矣¶
老子曰赤子到因還意於洞房洞房者兩目¶
間有眞人不衣而到住下視赤子赤子到眞¶
人乃立眞人所以到住何也欲令赤子得昇¶
耳赤子昇眞人復赤子不昇眞人不復不復¶
早已<md:KR5d0055_HFL_055-012a>¶
<pb:KR5d0055_SBCK_055-12a>
老子曰夫赤子⬤欲昇時也形似丹蛇其光¶
照人忽然到著人面若炬火聲矣此即赤子¶
到矣¶
老子曰夫赤子之欲昇時形似丹蛇安意如¶
故須⬤當忽然不見矣¶
老子曰丹蛇者日之精也日精作火形來著¶
人欲來著人人心動人心動即赤子不得昇¶
遂令後難致難致則⬤⬤絶矣¶
老子曰丹蛇來到心不驚不恐者當與眞人¶
共語時目中忽然見正黄浩浩而無形兆身<md:KR5d0055_HFL_055-012b>¶
<pb:KR5d0055_SBCK_055-12b>
體因變化見西王母乘鳯凰之車後駕六赤¶
龍車前三朱雀見之忽驚也有頃忽然去矣¶
老子曰當見西王母到時但恍惚而巳雖乘¶
鳯凰之車者忽然恍去矣前三朱雀後六赤¶
龍亦然也¶
老子曰當見西王母之時與人語愼勿答也¶
不答當復有所告問於人愼勿答不答恚怒¶
勿恐怖也恚不止眞人自代子與語畢自去¶
矣¶
老子曰西王母去後大道來見矣當大道見<md:KR5d0055_HFL_055-013a>¶
<pb:KR5d0055_SBCK_055-13a>
時身形乃曠然昭浩而無形兆上見日月星¶
宿若有若無當有天師與眞人來見倡樂萬¶
端愼勿視也仙人玉女愼勿觀也龍虎禽獸¶
愼勿驚也¶
老子曰此倡樂天師仙人玉女禽獸皆非眞¶
也但自子形中五藏六府都精神耳非眞道¶
也¶
老子曰天師眞人來見子之時安心定意善¶
與人語言吾見子信告子道張羅其網具見¶
子矣<md:KR5d0055_HFL_055-013b>¶
<pb:KR5d0055_SBCK_055-13b>
老子曰叅乗戊子入室百日神明相覩乃止¶
精神通洞舉足萬里精之畢熟少食爲有齋¶
戒洗心沐浴徃來急疾狀若風雨¶
老子曰人頭者道之所徃來解止處也號隂¶
陽隂陽者兩目也隂陽者道一之臣人也道¶
之所尊器也主調御兩目精光者故曰兩半¶
成一也一正在明堂中兩半所處也陽精光¶
於子午収明於卯酉子午者洞房也卯酉者¶
明堂也亦方圎一寸正在兩眉間明堂却入¶
一寸名洞房亦方圎一寸又却入一寸名丹<md:KR5d0055_HFL_055-014a>¶
<pb:KR5d0055_SBCK_055-14a>
田此三者道之徃來變化常處也¶¶¶
雲笈七籖卷之五十五<md:KR5d0055_HFL_055-014b>¶
<pb:KR5d0055_SBCK_055-14b>
<md:KR5d0055_HFL_056-001a>¶
<pb:KR5d0055_SBCK_056-1a>
雲笈七籖卷之五十六　
