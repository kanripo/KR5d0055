# -*- mode: mandoku-view -*-
#+TITLE: 雲笈七籤
#+DATE: 2015-08-28 23:02:45
#+PROPERTY: BASEEDITION HFL
#+PROPERTY: WITNESS YP-C
#+PROPERTY: LASTPB  <md:KR5d0055_WYG_024-15a>
#+PROPERTY: JUAN 25
¶<pb:KR5d0055_YP-C_21canji-05-0054a>
天師曰韓張二司命皆是漢高帝之臣也¶
老君曰得左右二司命名可以六甲日躡地紀步咒如¶前二十
八宿法唯訣各隨命配爲司命訣捻之往往行¶<md:KR5d0055_WYG_024-15b>¶之二年便獲長
生請出災厄祕妙之法久久精修白日¶昇舉¶<md:KR5d0055_WYG_025-1a>¶¶
　　
北極七元紫庭祕訣(一名北帝七元延生眞經)¶
吳赤烏二年葛仙公授之於太上魏朝時葉先生傳之¶於世太
上虛無北帝眞要上通紫庭¶
魁(身)𩲃(祿)𩵄(福德男女)䰢(命)魓(官職)𩳐(壽考)魒(妻妾奴婢)¶
　右上七位用燈七椀於道靖內明點占其明暗卽知¶<md:KR5d0055_WYG_025-1b>¶本位災
　厄凡醮用晦朔之日¶
<pb:KR5d0055_YP-C_21canji-05-0054b>
七元經云此日北帝七元眞人下降人間檢句罪福凡¶人每醮
求解災厄卽得吉無不利又云本命日及祿命¶合日相生之日
犬鼠不至處剗削草穢淨地之上用丑¶亥未時祭之禮是謂掃
地而祭亦可使白茅藉之若人¶能知星名及所食之物所行之
處常得吉勝也¶
　右件醮時皆須沐浴齋潔以燈列位每星下用卓¶子一隻上
　安供養物各以茅香水洗過并洒掃庭室¶<md:KR5d0055_WYG_025-2a>¶乃祀之位北立一
　紙錢摽則候摽上錢動眞乃降矣必¶除殃降福也仍不可駐
　目視眞座凡人但知本¶屬星名卽得無災何况久能醮之祀
　訖卽看風從何¶方來此是求名之方仍各減少許星糧以一
<pb:KR5d0055_YP-C_21canji-05-0055a>
　囊可方¶一寸貯之頭戴而行有急難三呼本命星名求其救¶
　助及求餘事亦呼本命星名醮用清酒名茶淨果油¶餅錢財
　多少計自於人用單狀一紙列其眞位并述¶所求意¶<md:KR5d0055_WYG_025-2b>¶
一陽明星(應五七)¶
二陰精星(應第四星第六星一直也)¶
三眞人星(位列亦下步)¶
四玄冥星¶
五丹元星¶
六北極星¶
七天關星¶
<pb:KR5d0055_YP-C_21canji-05-0055b>
輔星¶<md:KR5d0055_WYG_025-3a>¶
弼星¶
　已上並頭戴寶冠身披霞帔手執玉簡眞人形狀醮¶時存見
　啟祝¶
第八帝星高上玉皇景光君見增三百歳¶
第九尊星太微玉帝神君又云大帝七辰元君見增六¶百歲¶
　已上帝王裝束並與北斗相近一云帝在第四星內¶尊星在
　第二星內皆是帝王天尊之精神醮時存見¶<md:KR5d0055_WYG_025-3b>¶常以每月初三
　二十七日夜竊候之勿令雜人見誠¶心久之無不見者二星
　大如七星光皆紫華有異常¶宿煥然可畏見皆叩頭請乞長
<pb:KR5d0055_YP-C_21canji-05-0056a>
　生飛仙及心告臨時¶旣見之後二帝君當授子眞官矣¶
上台星名虛精求之感帝王之夢及金玉念名求之必應¶中台
星名六淳求官祿盛興念名求之必得吉遂下台¶星名曲生求
妻妾奴婢念名求之必遂¶
　右太微帝君曰欲得延年長生富貴高遷須修此術¶<md:KR5d0055_WYG_025-4a>¶若久久
　步之乃設醮者能拔七祖罪累并身災厄凡¶有厄患求之自
　滅若帝王求道壽齊三光千變萬化¶坐在立亡福如山嶽爲
　人重愛修道之者白日昇天¶三公卿相自感帝王愛夢官祿
　興盛須是至淨人家¶有此法者辟一切病患及諸不祥昔漢
　劉景被百萬¶賊軍圍遶飛矢如雨士卒失色唯景安然無怖
<pb:KR5d0055_YP-C_21canji-05-0056b>
　散披¶汗衫步七星綱嘿許設醮卽有神人解圍賊皆散走¶此
　猶是常步醮之法况此祕密眞訣向來皆眞仙口¶<md:KR5d0055_WYG_025-4b>¶傳之按七
　元科每一百年乃傳一人須有骨錄者不¶可妄傳殃及九祖
　如世人未能步綱但一月兩醮自¶當感應一年辟非橫二年
　辟非厄三年辟死災四年¶見眞形千災萬邪莫能侵害永無
　患矣¶
一陽明星(子生人屬之食黍米)¶
二陰精星(丑亥生人屬之食粟米)¶
三眞人星(寅戌生人屬之食糯米)¶
四玄冥星(卯酉生人屬之食小豆)¶<md:KR5d0055_WYG_025-5a>¶
<pb:KR5d0055_YP-C_21canji-05-0057a>
五丹元星(辰申生人屬之食麻子)¶
六北極星(巳未生人屬之食大豆)¶
七天關星(午生人屬之食小豆)¶
　　醮物料¶
代人(一十二軀)　白米(飮)　命絹(一疋)　貼體衣(一對)命巾(一丈¶二尺)　金
環(一對)　玉環(一對)　鹽(一斗二升)　祿米(一石二斗)　銅錢¶(一千二百文)　豉(一斗
二升)　案表紙(一百二十張)　筆(一管)　墨(一梃)¶　香爐　淨水案(一面)¶<md:KR5d0055_WYG_025-5b>¶
鎭信綵　東方(青絹九丈九尺)　南方(緋絹三丈三尺)　西方(素絹七丈七尺)¶　北方
(玄絹五丈五尺)　中央(黃絹一十二丈二尺)¶
果子所食　李　栗　桃　杏　棗　梨　胡桃　乾¶柿¶
<pb:KR5d0055_YP-C_21canji-05-0057b>
淨床(二張)　北壁(安一張)¶
七元圖(安西南)　 圖用青絹兩幅長九尺畫之¶
　凡醮時燒香了下食都畢退後良久凝神執簡躬身¶相去一
　丈五尺微咒曰¶<md:KR5d0055_WYG_025-6a>¶
維某年某月某日某時弟子具銜次云命屬某星下稽¶首再拜
次對謹請上聞¶
七元眞君陽明陰精光明煥爀今夜降靈饗兹薄禮暫¶降淨庭
賜(臣)無畏身魂安甯除(臣)死籍注(臣)長生所求¶皆得所作皆成
上感¶
帝王下感人情眾人欽愛飛升紫庭降臨醮席稽首再¶拜次對
<pb:KR5d0055_YP-C_21canji-05-0058a>
謹請上聞¶
七元眞君眞人玄冥降(臣)淨庭饗(臣)微醮知(臣)丹誠願¶<md:KR5d0055_WYG_025-6b>¶昇仙都
太陰無名役使萬神六甲六丁上感¶
天心下救蒼生降臨醮席稽首再拜次對謹請上聞¶
七元眞君丹元北極降(臣)淨域削(臣)死名乞(臣)道力壽¶齊三光
福慶萬億神人衛身玉女下直降臨醮席稽首¶再拜次對謹請
上聞¶
七元眞君天關大神照耀(臣)身願(臣)長生得爲帝賓顏¶如日月
四時長春下界垢穢速登上眞左盼鬱儀右携¶結璘玉童爲使
玉女爲親降臨醮席稽首再拜次對斗¶<md:KR5d0055_WYG_025-7a>¶口謹請上聞¶
<pb:KR5d0055_YP-C_21canji-05-0058b>
尊帝二星北極之靈人不曾見見卽長生注(臣)飛仙勾¶(臣)死名
福慶無窮與天齊傾速超仙都遊行上清降臨¶醮席稽首再拜
次對謹請上聞¶
輔弼眞君一隱一顯至眞至神佐相北極環遶紫晨願¶施道力
成(臣)道因上扶天意下度迷津降臨醮席稽首¶再拜次對西坐
謹請上聞¶
上台虛精中台六淳下台曲生小(臣)瀝懇再拜奉迎(臣)¶<md:KR5d0055_WYG_025-7b>¶具薄禮
(臣)意不輕盡心竭力知(臣)丹誠除(臣)死籍注(臣)¶長生位在高遷
列官天庭心意開廓耳目聰明三魂永¶久七魄不傾上朝金闕
下謁玉京乘駕雲龍位作仙卿¶降臨醮席稽首再拜都畢退後
<pb:KR5d0055_YP-C_21canji-05-0059a>
任眞饗食如有心告臨¶時啟聞了宣讀單狀皆不可高聲及雜
人知見其天地¶水三官設三位於斗杓之下其土地直日二分
預燒錢¶供養使關奏卻穢矣¶
祭文¶<md:KR5d0055_WYG_025-8a>¶
維某年某月某日某時具州里銜次敢昭告於¶
上天神后北極靈殿七元眞君(事意撰文)謹奏此章冒犯北¶極輕黷
明神倍深戰慄之至謹奏又朝夕朝禮亦心念¶之咒曰¶
謹請上聞¶
七元眞君陽明陰精眞人玄冥丹元北極天關之靈去¶(臣)死籍
注(臣)長生所求皆得所作皆成眾人欽愛飛升¶紫庭次念謹請
<pb:KR5d0055_YP-C_21canji-05-0059b>
上聞¶<md:KR5d0055_WYG_025-8b>¶
尊帝二星北極之靈願(臣)早見見卽長生福慶無窮與¶天齊年
次念謹請上聞¶
三台至誠虛精六淳曲生之名願(臣)高遷列官天庭心¶意開爽
耳目聰明三魂永久七魄不傾又北斗延生神¶咒念之安神延
壽北斗七元七靈玉名貪狼巨門保(臣)¶長生祿存文曲護(臣)生
魂廉貞武曲衛(臣)生門破軍輔¶弼保(臣)長生除卻災厄絶去邪
精落下死籍注上生名¶脫免三災拔散九橫至眞攝鬼羣魔摧
傾學道修眞願¶<md:KR5d0055_WYG_025-9a>¶(臣)早成七元守衛身飛紫庭凡未下牀及臨眠
時存禮¶安神度厄之咒皆默念一遍方下足及卧咒曰¶
<pb:KR5d0055_YP-C_21canji-05-0060a>
貪狼之諱陽明之星玉皇尊福億萬眾兵來扶我身巨¶門之諱
陰精之星祿存眞人文曲玄冥廉貞丹元武曲¶之諱北極之星
破軍之諱天關之星七星尊神千千萬¶萬在吾左右左有青龍
名孟章右有白虎名監兵前有¶朱雀名陵光後有玄武名執明
建節持幢負背鍾鼓在¶吾前後左右周匝數千萬重急急如律
令¶<md:KR5d0055_WYG_025-9b>¶
　此法王侯行之夷夏率服民人富昌長生久視與天¶同光道
　人修之上升世人行之延壽祕密而保勿輕¶易之¶


<pb:KR5d0055_YP-C_21canji-05-0060b>
北帝七元眞形圖帶佩之大集福慶
北斗第一陽明星君








<pb:KR5d0055_YP-C_21canji-05-0061a>
北斗第二陰精星君









<pb:KR5d0055_YP-C_21canji-05-0061b>
北斗第三眞人星君









<pb:KR5d0055_YP-C_21canji-05-0062a>
北斗第四玄冥星君









<pb:KR5d0055_YP-C_21canji-05-0062b>
北斗第五丹元星君









<pb:KR5d0055_YP-C_21canji-05-0063a>
北斗第六北極星君









<pb:KR5d0055_YP-C_21canji-05-0063b>
北斗第七天關星君









<pb:KR5d0055_YP-C_21canji-05-0064a>
　　
七童卧斗法
凡上學之士服日月之道當修七曜之妙法每以人定之後當
於別室燒香北首而卧安身定神棄絶異念專心在靈叩齒二
十四通存思七星煥明北方己身卧於七星斗中華蓋之下七
曜之光流煥紫景之外冠覆於己身在紫景之上七曜之中內
外鬱冥都無所見良久豁除七曜之光化爲七童若在一星之
上第一童子諱樞明第二童子諱曜靈第三童子諱北元第四
童子諱寶精第五童子諱丹嬰第六童子諱靈清第七童子諱
紫映七童子吐七寶之光以哺飴兆身樞明童子吐紫景之光
曜靈童子吐琉璃之光寶精童子吐白銀之光丹嬰童子吐玉
<pb:KR5d0055_YP-C_21canji-05-0064b>
精之光靈清童子吐寶珠之光紫映童子吐珊瑚之光七寶之
光同入兆身便引氣四十九咽止微咒曰
金精凝化結元七靈紫曜煥落朱景洞明華蓋徘徊輪轉寒庭
寶光燿燿七曜纏嬰玄暉吐蘭芳芝流盈夕寢靈館朝登玉清
璿璣運路紫景翼形宴轡雲輪策御飛軿遊盼八極三道合并
咽液七過止起以粟米之粉粉身令匝而卧如此七年身生七
寶之光頭有紫景華蓋恒冠兆形得使通靈玉女七人降致靈
飛雲玄輿來迎兆身上升北辰此道祕妙上眞所修不行下世
若有刻簡玄名於未生之前記青錄玉文之人當得此道得者
尅成上仙爲萬仙之師宗也輕泄失明形殘七祖充責刀山食
<pb:KR5d0055_YP-C_21canji-05-0065a>
火三塗萬劫不原學士明愼四極之旨深寶之焉此七童子卽
七寶之內精化爲七曜之上眞知其名則不死修其法則神仙
泄其諱則失明晨夕存念則恒衛兆身若有災厄困急之中叩
齒七通呼七童之名災卽自消此道止可獨知而已懷抱珠玉
豈可放於垢塵也明哲祕之
　　
太上招五辰於洞房飛仙祕道
夜半清靜坐卧任意安體靜心慢氣調神臨目內視(此法夕夕爲之坐則
各向其方卧則首向所在其星光芒煥燿乃忽然飛來入在頭位)存西方太白星(白色七光芒見在天如今
所望旣至目前漸令小圓徑七分仍入其闕光芒滿方寸之中餘星倣此)在玉璫紫闕(在兩眉上直入一寸仍辟
方一寸是夾明堂兩邊陽日在左眉上陰日在右眉上)次存北方辰星(蒼色五芒)在天中帝鄕
<pb:KR5d0055_YP-C_21canji-05-0065b>
玄宮(從鼻直上來至髮際五分直入方一寸是對天庭宮之上下去眉二寸星徑五分也)次存東方歲星
(青色九芒)在洞闕朱臺(在兩眉後一寸直入一寸方一寸接六合府下角陽日在左陰日在右星徑九分)次
存南方熒惑星(赤色三芒)在玉闕華房(在兩眉間五分直入方五分陽日在左陰日在右星徑三
分)次存中央鎭星(黃色四芒稍向西南先仰視如見其星乃平首存之)在金匱黃室長谷
(在鼻人中中央直入二分其星半出外如綴懸於上星徑四分)存思都訖髣髴令星處其位當
覺使五星出光芒放五色煙貫我一身洞徹內外體中如有薰
薰星精來入也乃叩齒五通咽液二十五過訖(星各五咽存其液依五星色各
入其藏仍依所存次第爲之也)微祝曰
高元紫闕中有五神寶曜敷暉放光衝門精化積生變爲老人
首巾素冠綠帔絳帬右帶流鈴左佩虎眞手把天綱散絳飛辰
<pb:KR5d0055_YP-C_21canji-05-0066a>
足躡華蓋吐芒鍊身三景保守令我得眞養魂制魄乘飈飛仙
(欲有祝願在意祝後續言之凝思良久)畢又咽液三過叩齒三通常行此十五年
五老來迎一合俱昇紫虛行之勿令不常也存之勿令不精也
行之者忌履穢禁雜處常薰香數沐浴違之者凋敗順之者飛
仙
　　
昇斗法
常以八節日夜半時入室正坐接手定氣閉目內視(亦北向)乃存
一身冉冉起上飛升北斗魁(中先存天上北斗九星依時所加之辰我忽上入魁中背眞人星
坐)良久爲之如覺我形已在斗中也極念爲之當覺體中熱是
眞氣合德(存斗星紫光灌浹我身映照內外)又存九精三大神名字服色(但心存名
<pb:KR5d0055_YP-C_21canji-05-0066b>
字上元大神名奇細字靈剛著紫晨冠鳳羽紫帔虎錦丹裳左帶玉佩右腰金璫兩手握流金火鈴不用呼之中元大神名旋
度字素康項負圓光扶晨冠絳羽華帔龍帶虎裳下元大神名抗萌字流鬱著扶華綠冠黃鳳羽帔龍衣虎帶佩流金火鈴手
把日芒天斗之神則宜形大使各長二尺許我亦同之恍惚令不復覺有今我牀上之質乃佳)三神與我對坐
(令背元星坐上元君左以次右列之)我心拜之(各一再拜)精想髣髴遺形眇眇將令恍
惚也(存三大神同問我何不速來稽首答曰畏六天三官眾魔之故三神共怒振鈴吐氣煥激八方)又存思忽
然斗中玉妃吐紫煙入我心中(良久忽見一女子狀如嬰兒在三神前向我坐衣服如祝中所
言吐紫煙直去心中乃心呼曰)斗中九精陰靈玉清上妃名密華字鄰倩乃咽
液八十過叩齒九通舉左手以撫心微祝曰
太上丹靈玄光飆煥九緯啟璇暉氣澄散紫晨幽燭七曜蔚粲
二景奏明陰陽以判四度運昌雲津迴灌八節啟氣上升九元
<pb:KR5d0055_YP-C_21canji-05-0067a>
據斗攀綱奉見三神問我稽留何不升仙我則稽首畏鬼以前
帝乃赫莊口銜日根左破六天右蹶酆山流鈴上煥魔首碎分
逐我七魄强我三魂藏斗內暉九精在心紫霞洞映飛光萬尋
和魂制魄六胎修鍊精感變躍玉妃忽見坐當我心俯視仰盼
其名密華厥字鄰倩吐納朱氣和平百關身服錦帔鳳光鸞裙
腰帶虎籙龍章玉文手執月華頭巾紫冠騰躍太霄駕景蓋雲
書名太素我得飛仙起浮崆峒垂瓊太元上造朱房役使萬神
紀分二度還反嬰顏北帝激電南帝火陳東倉啟燭赫赫雷震
西流雙抃鳴音唱鈞四舉起躍薦我玉眞遂乘八景遨宴九煙
畢(接手如初)咽液三十過叩齒九通又祝如前(又攝而祝)畢起向西北再
<pb:KR5d0055_YP-C_21canji-05-0067b>
拜畢開目行之四十年太上迎以瓊輪超虛躡空升登上清列
爲眞人反形嬰顏眾神侍軒
　　
卧斗
凡暮卧先存斗九星在所卧席上(身於牀前北向立兩手撫心牀閉氣瞑目存天上北斗并帝
尊九星依當時所加之位乃見冉冉來下至席列如圖令天關依月建斗形長九尺廣六尺乃燒香於眞星之外若時朔日之
夕卽并存晨蓋之星俱下亦列位如圖乃從魁下轉至斗口於尊星外入魁中正偃卧閉目存思其星作圓光之象星紫色綱
赤色連繞其星如步圖之者耳)令我頭首九極使眞氣入於泥丸(令眞星正當頂上存眞氣
紫光通身入泥丸宮並溢出混頭腦之內光映洞徹)足躡尊星心念飛仙(小屈左足以躡之)令太
微制我三魂(尊星中有太微玉帝請乞制之心念我得飛仙魂在三宮中)足躡帝星心念飛
仙(申右足以躡之)令高上拘我七魄(帝星中高上玉皇請乞拘之心念得飛仙拘魄在臍命門中)左
<pb:KR5d0055_YP-C_21canji-05-0068a>
手把北台(曲仰左手小舉之把元星下綱使星形在虎口上)右手執璇根(直抵覆右手執紐星綱使
星在虎口上)陰祝星名(安身如法訖乃暝目閉氣次以存咒九星名)
第一太星精名玄樞願(某名有兩字者具稱之餘某倣此)飛仙乘虛駕浮(存星在左
右足指前小遠之)
第二元星精名北台上眞願某飛仙遊行洞牽(存星右手把之)
第三眞星精名九極上眞願某飛仙得治三玄(存星在頭頂上)
第四紐星精名璇根願某玉名列爲飛仙(存星右手執之令成魁形)
第五綱星精名天平願(某)飛仙登行上清(次紐星右)
第六紀星精名命機願(某)飛仙名書太微(次綱星右)
第七關星精名玄陽願(某)飛仙得使玉童(次紀星右令成斗形悉使在卧席上也)
<pb:KR5d0055_YP-C_21canji-05-0068b>
第八帝星精名高上玉皇願某飛仙得登後聖之堂(存星在魁中綱連紐
星令對右足心)
第九尊星精名太微帝君願某飛仙得入丹闕玉房(更都存九星一時俱
見)乃叩齒三七通咽液三七過陰祝曰
九星太精北極眞君益我胎精强我三魂左引日華右拘月津
辰中黃景元虛黃眞使我飛仙上登紫晨神虎玉符常守生門
萬邪伏法受形斗君(存洞房)所存所祝都畢良久乃存斗星之精
忽然入洞房中(存席上九君并綱一時分精作促小之形從氣戸卻入洞房中偃魁向上以杓指前是卽席上
頭中兩處俱有也洞房魁中左有黃老君魂玉色黃繡衣右有已魄是第二魂胎光其形服如我與黃老對坐中有泥丸赤子
帝君亦繡衣向外坐)光照一身洞徹五內三關百節皆令赤赫然後陰祝
<pb:KR5d0055_YP-C_21canji-05-0069a>
曰
洞房元精赤子太尊斗光華蓋來照泥丸寶鍊骨血拘魄制魂
使(某)飛仙乘雲登辰上朝玉帝太一元君都畢(乃閉目息念忘形安眠)青
童君曰(卧北斗陰精致仙使靈洞房致北斗陽精使五藏自生遂得乘景遊行上清)月朔存華辰紫
蓋唯月朔一日一存(此夕所存辰蓋止存席上不分精入洞房也先存九星竟卽存辰蓋次祝九星名以
至於畢也)平旦欲起常密叩齒二七通咽液二七過(服久或有反側令欲起當更正
安手足存九星如法乃叩咽祝之)陰祝曰
天元上斗中有七童上清紫精在兆身中華辰紫蓋太素玄宫
後聖靈氣下入洞房使我飛仙得太極金堂(祝畢存九星欻然無象朔夕辰蓋亦
然所云平旦起者謂專行此事夜中更無他務耳若夜中須起行諸事亦宜祝而乃起若更卧者能重存爲佳不止一卧一起
<pb:KR5d0055_YP-C_21canji-05-0069b>
一祝耳)行此十八年必色反嬰顏一旦有星之精變成九老之公
並俱來下迎兆身白日登晨
　　
存二十四星法
常以月朔之夕生氣之時安卧閉目向上心存二十四星星大
一寸如連結之狀又存一星之中輒有一人合二十四人人皆
如小兒始生之狀無衣服也於是二十四星直從天上虛空中
來下迴繞一身三匝三匝畢以次咽入口凡作二十四咽咽時
輙覺吞一星也覺從口內徑至臍中臍中名曰受命之宮也又
覺星光照一腹內洞徹五藏又存星光化爲二十四眞人並吐
黃氣如煙以布滿腹中鬱鬱然洞徹內外也良久微咒曰
<pb:KR5d0055_YP-C_21canji-05-0070a>
二十四眞人迴入黃庭口吐黃氣二十四星灌我命門百神受
靈使我骨强魂魄安甯五藏受符天地相傾畢名曰眞氣入守
命門以辟災禍百鬼之疾令人長生不死
　　
奔辰飛登五星法
後聖李君奉受八素眞經奔辰隱書施行其法乃致太微天帝
下迎五星同輿乘玄華三素北登玉清受書爲上清金闕帝君
飛登木星之道歲星員鏡木精玄朗東陽之陔星中有九門門
中出九鋒芒鋒芒光垂九百萬丈一門輒有一青帝備門奉衛
於中央青皇眞君在中央有始陽上眞青皇道君諱澄瀾字清
凝夫人諱寶容字飛雲治在未星之內鎭守九門運青光流鋒
<pb:KR5d0055_YP-C_21canji-05-0070b>
以照上下之眞欲飛登之法常思見歲星當正心視星以右手
拊心而禮之左手掩兩目乃九閉炁又叩齒二十七通咽液九
過使目閉於手下心呼歲星中眞皇之君君夫人名諱字三過
畢曰願得與始陽青皇眞君君夫人共乘八景碧輿上登太上
宮言畢乃瞑閉目於手下向星微咒曰
天光交和精流東方仰望九門飛霞散鋒始陽碧臺中有青皇
青牙垂暉映照九方鬱粲夫人字曰飛雲齊服靈錦虎帔虎裙
腰帶鳳符首巾華冠出無入虛遨遊太元前策青帝後從千神
來見迎接得爲飛眞上登玉清高上之房咒畢去手瞑目對星
服星之光二十七吞存視星九芒使盡來入喉中也都畢又叩
<pb:KR5d0055_YP-C_21canji-05-0071a>
齒三通常行之十四年木星中青皇大君奏聞高上玉清宮刻
太微蕊簡定名玉書位爲上清上飛眞人木星有九門門內有
九青帝其一帝輙備一門以奉承於中央青皇上眞大君也青
皇者東方之上眞始精之尊神也出入玉清與高上爲友也其
門內青帝或號青靈之公或號青眞或號青精或號青帝君並
受事於中央青皇也行八素之祕道者則致青皇來降巳行五
靈之外法者則致青神來授書是故道有深淺致有尊卑天無
星之時天陰之夕可於寢室中向東存修而咒也天道微妙玄
綱毫分不必對星而行之也有星時可出庭中坐立適意所謂
上眞之道登東辰之法不傳地仙輩也
<pb:KR5d0055_YP-C_21canji-05-0071b>
飛登火星之道火星玄鏡丹精映觀南軒星有三門門中出三
鋒芒鋒芒光垂三百萬丈一門內輒有一赤帝備門奉衛於南
眞上皇眞君星中央有丹火朱陽赤皇上眞道君諱維渟字散
融夫人諱華瓶字玄羅治在火星內鎭守三門運赤光飛雲以
覆天下之眞人也欲飛登之法思見熒惑星正心視星以左手
拊心而禮之右手掩口乃三閉氣又叩齒二十七通咽液九通
瞑閉兩目心呼熒惑眞皇君熒惑夫人諱字三過畢曰願得與
丹火赤皇君君夫人共乘八景丹輿上登玉清宮畢乃向星微
咒曰
玄象流映丹光南冥仰望三門朱雲絳城中有丹皇名曰維渟
<pb:KR5d0055_YP-C_21canji-05-0072a>
夫人內照是爲華瓶齊服雲霜鳳華龍鈴腰帶虎書首巾飛青
出無入玄遨翔五城前導赤帝後從六丁來見招延得眞之名
上登玄虛金書玉清咒畢去手勿復掩口故瞑目視星服星之
光二十七吞存令星三芒盡來入喉中都畢又叩齒三通常行
之十四年熒惑星中赤皇上眞道君奏聞三元上皇帝刻玄圃
瓊簡定名金書位爲上清上飛眞人熒惑星有三門門內有三
赤帝其一帝輒備一門以奉屬於中央赤皇君也赤皇者南方
之上眞丹官之貴神出入玉清與三元上皇爲友也其星中赤
帝君者或號赤靈之公或號赤神或號赤精或號赤帝並受事
於中央赤皇上眞大君也行八素之隱書則致赤皇來降巳行
<pb:KR5d0055_YP-C_21canji-05-0072b>
五靈之外法則致赤神來授書是以道有隱外文有祕顯爾乃
招眞有尊卑之差求神有上下之序若無星之時天陰之夕可
於寢室南向存之有星可出中庭坐立任意此所謂奔南辰之
法不傳地仙傳之犯泄漏之罪地仙自復有八素經論服玉炁
吐納之道也又有九素經論召鬼使精行厨檢魂魄之事止陸
行名山長生不死而已八素經後有天鈞上曲陽歌九章九素
經後有鳳吹龍嘯陰歌八章此是地仙之祕書也今所謂太上
奔辰八素行上清之道非地仙之八素也地仙之嘯歌以待上
清之行遊耳
飛登金星之道太白星員鏡金精煥耀西辰太白星中有七門
<pb:KR5d0055_YP-C_21canji-05-0073a>
門中出七鋒芒鋒芒光垂七百萬丈一門內各有一白帝凡有
七白帝備門奉衛於西眞上皇道君星中央有太素少陽白帝
上眞道君諱寥凌字振尋夫人諱飈英字靈恩治在金星之內
鎭守七門運白光飛精以映上元眞人欲飛登之法思見太白
星當正心視星以右手拊心而禮之左手掩兩鼻孔乃七閉氣
又叩齒二十七通咽液九過瞑閉兩目心存太白眞皇君君夫
人諱字三通畢曰願得與太素少陽君君夫人共乘八景素輦
上登玉清宮畢又向星微咒曰
七炁豔飛光照西方仰望七門靈闕激鋒素暉燭映德標金宗
中有少陽號曰白皇夫人靈恩治在玉房齊服皓錦流鈴虎章
<pb:KR5d0055_YP-C_21canji-05-0073b>
首巾扶晨腰佩金璫出空入虛遊步玉剛前導白帝後從六庚
來下見迎北登墉宮名書上清得爲眞公咒畢去手勿得掩鼻
故瞑兩目視星服星之光芒二十七吞存令七芒盡來入喉中
都畢又叩齒三通常行之十四年太白星中少陽白皇上眞道
君奏聞太帝玉皇宮刻上清金闕定名玉簡位爲上清左眞公
以綜太極太白星有七門門內有七白帝其一帝輒備一門以
奉屬於中央白皇道君也白皇者西方之上眞太素之尊皇出
入玄清與皇初道君爲友也其門內白帝君或號白靈之公或
號白神或號白精或號白帝之君並受事於中央白皇上眞大
君也行八素之祕妙則致白皇來降已行五靈之外道則致白
<pb:KR5d0055_YP-C_21canji-05-0074a>
神來授書尊卑玄盼故道有淵階矣若無星之時天陰之夕皆
於室中寢處西向存之有星可出庭中坐立任意若靜齋道士
亦可通於室中存五星之眞方面而並修之也皆上眞之道奔
西辰之法不傳地仙一夕服五星令常周遍春服星光以東方
爲始夏服星光以南方爲始隨王月以王星爲先口訣也星行
不必在方面亦隨星所在向而修行口訣也行事時不欲令人
見其所爲當隱辟而爲之也此是太上之隱道所謂隱書者也
隱而復隱猶恐鬼神竊看其篇題何可令世之臭骸輕傳授者
聞此摽跡乎不可以盲瞽愚人殊無所知而令見其道也凡人
身中亦有七神七神見之亦爲泄漏不可不深愼也修隱書之
<pb:KR5d0055_YP-C_21canji-05-0074b>
道而發泄隱書之名目者旣當受考三官又適足以作禍也毎
欲省按皆先屏左右人及雞犬之生物燒香再拜乃視之也
飛登水星之道辰星員鏡水精洞映北冥辰星中有五門門中
出五鋒芒鋒芒光垂五百萬丈一門各有一黑帝凡五黑帝並
備一門奉衛於北眞上皇星中央有太玄陰元黑皇道君諱啟
恒字精源夫人諱玄華字龍娥治在水星之內鎭守五門之中
運玄光流明之炁以朗耀北元之庭當爲眞人者欲飛登之法
思見水星正心視星以兩手拊心拊心畢舉兩手以掩兩耳乃
五閉炁又叩齒二十七通咽液九過瞑閉兩目心呼辰星眞皇
道君君夫人名字三過畢曰願得與陰元黑皇道君君夫人共
<pb:KR5d0055_YP-C_21canji-05-0075a>
乘八景蒼輿上登上清上元宮畢又向星微咒曰
五炁玄飛光流北方仰望五門蒼闕鬱繁激芒達觀靈映景雲
中有黑皇厥字精源龍娥紛藹俱理玄關齊服蒼帔紫錦飛裙
腰佩虎符首巾蓮冠出凌九虛入響玉津前導黑帝後從六壬
來下見迎上登紫房名書太上得爲玉眞咒畢去手勿復掩耳
故臨目視星服星之光芒二十七過存令五芒盡來入喉中都
畢又三叩齒常行之十四年辰星中太玄上皇眞君奏聞高上
宮刻琳房玉札定玉清紫文位爲上清眞公辰星有五門門內
有五黑帝其一帝輒備一門以奉屬於中央玄皇君也玄皇者
北方之上眞太玄之尊君出入上虛與紫精道君爲友也其備
<pb:KR5d0055_YP-C_21canji-05-0075b>
門黑帝或號爲黑靈之公或號黑神或號爲黑精或號爲黑帝
君並受事於中央太玄黑眞上皇君行八素之隱道則致北皇
來降已行五靈之外法則致黑帝君來授書尊卑差序故道有
隱顯焉若天陰之夕及無星見之時可於室中寢處常修之此
高上之祕道奔登北辰之上法也非地仙陸行所得聞者也玉
清上清太極太清九宮並各有官寮公卿大夫侯伯署置如一
更相管統奉屬於上皇宮闕次第等類相似但道品有尊貴德
業有昇降
飛登土星之道鎭星員鏡土精鎭廕黃道鎭星中有四門門中
出四鋒芒鋒芒光垂四百萬丈一門各有一黃帝凡四黃帝備
<pb:KR5d0055_YP-C_21canji-05-0076a>
門奉衛於鎭元黃眞君也星中央有中黃眞皇道君諱藏陸字
貺延夫人諱空瑶字非賢治在鎭星之內鎭鑒四門運黃裳流
炁朗映中元照盼學眞者欲飛登之法思見鎭星正心視星以
兩手拊心拊心畢舉左手以掩洞房上乃四閉炁又叩齒二十
七通咽液九過瞑閉兩目心呼鎭星眞皇君君夫人諱字三過
畢曰願得與中央太皇道君君夫人共乘八景黃輿上登上清
宮畢又向星微咒曰四炁徘徊合注中元仰望九極傍觀四門
黃臺紫房垂鋒射芒靈光鬱散天華落盆中有黃皇厥字貺延
夫人潛德是爲非賢理和命炁導玄灌元齊服黃裳龍錦虎裙
腰佩金符首巾紫冠出凌玄空展光金門前導黃帝六巳衛軒
<pb:KR5d0055_YP-C_21canji-05-0076b>
來下見迎上登天關金書太上琅簡刻名飛行太空得爲玉卿
咒畢去手勿復掩洞房上而瞑兩目服星之光二十七遍存令
四芒盡來入喉中都畢又三叩齒常行之十四年鎭星中黃上
眞皇奏聞太上宮刻霄臺碧簡定九玄丹文位爲上清眞公下
友四極上眞人鎭星中有四門門內有四黃帝其一帝輒備一
門以奉屬於中央黃眞皇君也中央黃眞上皇者中極之高尊
出入太微與皇初道君爲友也或號曰黃靈之公或號黃神或
號黃精或號黃帝君並受事於中黃上眞之君也行八素之祕
道則致黃眞道君來迎己行五靈之外法則致黃帝來授書矣
天陰無星之時皆於寢室施行同存五方也眞人云在室內存
<pb:KR5d0055_YP-C_21canji-05-0077a>
星亦不異於見星也勿謂不見星而當廢之也此太上之隱道
登辰之祕法矣
吞服星光芒時當悉存星眞上皇皇夫人乘光中來下入口咽
之瞑目髣髴如有其形也此李君口訣恒修太上隱法招存五
星之上皇者五年之內髣髴形見七年都見與之周行十四年
五星一合來下共乘玄華之輿三素紫雲前導五帝後從萬眞
五星擕之共載白日登辰上朝玉清受書爲上清上眞矣



<pb:KR5d0055_YP-C_21canji-05-0077b>










