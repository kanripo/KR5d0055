# -*- mode: mandoku-view -*-
#+TITLE: 雲笈七籖
#+DATE: 2015-09-11 07:40:24
#+PROPERTY: BASEEDITION HFL
#+PROPERTY: WITNESS SBCK
#+PROPERTY: JUAN 122
¶¶
　道教靈驗記¶
　　　胡尊師修清齋驗¶
胡尊師名宗自稱曰(切/孚郭)居梓州紫極宫¶
嘗㳂江入峽道中遇神人授真仙之道辯慱¶
該贍文而多能齋醮之事未嘗不㝠心滌慮¶
以祈感通梓之連帥皆賢相重徳慕下盡皆¶
時英碩才如周相國李義山畢加敬致禮其¶
志亦泊如也洎解化東蜀顯跡涪陵方知其<md:KR5d0055_HFL_122-001b>¶
<pb:KR5d0055_SBCK_121-1b>
虵蟬之蛻得道延永爾梓益襃閬間自王法¶
進受清齋之訣俗以農⬤所務每嵗祈穀必¶
相率而修焉至有白衣之夫緇服之侣往往¶
冒科禁而蔵事者固以為常矣有郡人劉崧¶
慕師之道徳請於别地以致齋焉師謂之曰¶
夫嘯儔侣命儕友者猶須正席拂筵整⬤洗¶
爵恭敬以成禮嚴恪以致事或懼其誚讓責¶
其不勤况感降天真禱求福祐豈可⬤然而¶
買罪乎俗之怠惰有自來矣子可訓勗于衆¶
必精必䖍乃可為爾崧承命誓衆潔已率先<md:KR5d0055_HFL_122-002a>¶
<pb:KR5d0055_SBCK_121-2a>
而撰香花備壇墠師然後往猶丁寧戒誨既¶
昇壇展禮思神之際有黒雲暴起旋飊入座¶
拔其二柱飄其竹席投其鎗釜於千步之外¶
而後卒事而融風熈熈祥氣亘野師詰所投¶
之物其二柱嘗閣於豕圏之上竹席嘗蔽於¶
産婦之室鎗釜嘗爨於縗絰之家其不投者¶
皆物之潔矣師曰器用不潔神明惡之况爾¶
之心乎心茍有疵行茍有玷雖百牢陳于席¶
九韶奏于庭適足以瀆神明延大禍爾人之¶
修心必使乎言行相脗内外坦然明不媿於<md:KR5d0055_HFL_122-002b>¶
<pb:KR5d0055_SBCK_121-2b>
人幽不慙於⬤吾知其可爾反於是者豈言¶
行之足徵哉士君子里巷之人聞師之言各¶
革惡趣善矣¶
　　　崔玄亮修黄籙齋驗(驗附/持經)¶
崔公玄亮奕葉崇道雖登龍射鵠金印銀章¶
踐鴛鷺之庭列珪組之貴參玄趋道之志未¶
嘗怠也寳曆初除湖州刺史二年乙巳於紫¶
極宫修黃籙道場有鶴三百六十五隻翔集¶
壇所紫雲蓬勃祥風虚徐與之俱自西北而¶
至其一隻朱頂皎白无復玄翮者棲於虚皇<md:KR5d0055_HFL_122-003a>¶
<pb:KR5d0055_SBCK_121-4a>
　　　武昌人醮水驗¶
武昌人寓居蜀之青城其邑每嵗修竹笿之¶
堰以隄川防水賦税之户輪供其役武昌是¶
嵗籍在修堰之内邑吏第名分地以授之自¶
冬始功訖嵗而畢所受之地當洄水之穴新¶
有漩注基址不立雖運石以塞之負土以實¶
之一夕之後已復深矣主吏疑其龍神所為¶
也求陀羅尼幢三四尺投於其中侵陷彌甚¶
晝勤夕勞不離其所諸家有緒而獨未定其¶
址頗以為憂乃備禱醮之禮撰詞以告焉其<md:KR5d0055_HFL_122-004a>¶
<pb:KR5d0055_SBCK_121-4b>
大㫖曰⬤以人為本人以食為先人依神以¶
安寧神依人而變化蜀之田疇既廣租賦是¶
資所修隄堰二百餘里或少有怠廢則墊溺¶
為災⬤苟不登則饑寒緫至人或失所神何¶
依焉況復漂䧟為憂淪胥是懼有一於此則¶
粢盛不供椒⬤莫給春祈秋報何所望扵疲¶
民哉當使封畛克完浸淫息患地租天賦无¶
曠於循常東作西成克彰於幽賛矣如是潔¶
其器用豐其禮物掃地而醮焉是夕夢衆人¶
紛紜擔囊荷橐襁嬰⬤孺若遷於他所明日<md:KR5d0055_HFL_122-004b>¶
<pb:KR5d0055_SBCK_121-5a>
投石以實之水乃退涸遽成其堰八月之後¶
方復摧陷濬為洄潭焉¶
　　　徐翥為父修黄籙齋驗¶
髙平徐翥漣水人也因官遷于青州貨殖殷¶
贍有子三人其二癃殘小者項有肉枷人見¶
所共驚畏翥初鋭意求官驕佚自任下輦成¶
宴言行事随欣欣然有凌雲霄之志見二子¶
之疾未甚介意及覩肉枷之異悒悒不樂道¶
遽䘮矣因遊東海山觀中與道士話其事道¶
士曰三子之疾非已之過非子之罪盖宿業<md:KR5d0055_HFL_122-005a>¶
<pb:KR5d0055_SBCK_121-5b>
所鍾爾道門所謂宿業非是疾者前生之業¶
乃先人之罪殃流後裔也君家先世當有酷¶
於刑法暴於捶楚為官不恤牢獄不矜囚徒¶
意生法外殘毒害物遂使子孫受其報爾翥¶
泫然流涕曰實然先父為官當則天之朝世¶
亂讒勝誅鋤李氏諸王屠害宗室朝廷徳望¶
必設法以陷之殘刑以毒之誅勦考掠不勝¶
其毒者䧟於狴牢死於繫械故不可勝紀如¶
武懿宗來俊臣周利貞李義府之徒恩渥隆¶
異回天轉日天下畏之以矜恕慈惠者為懦<md:KR5d0055_HFL_122-005b>¶
<pb:KR5d0055_SBCK_121-6a>
夫以彊愎忍酷者為能吏仁憫道息貞正事¶
隳勢使然也先父雖位卑威薄時稱能官累¶
案大獄寧無枉抑今日之報信而有徵將祛¶
此罪滌此寃柰何道士曰拔先世之考當修¶
靈寶解厄齋救存歿之苦當修黄籙齋勿恡¶
金寳一遵天科竭財向善孜孜不倦可以謝¶
其罪爾翥還家大修黄籙道場三日第二日¶
夜時方嚮晦中夜聞門外車馬人物之聲甚¶
衆出門視之則白光如晝天兵千餘人官吏¶
數百羅列門外若有所候良乆黒氣鬱勃直<md:KR5d0055_HFL_122-006a>¶
<pb:KR5d0055_SBCK_121-6b>
北而来中有三人枷鏁械⬤⬤神數十人領¶
之列於官吏天兵之前一人即翥父玄之也¶
俄而黄赤光一道自西北來照地上草木屋¶
宇人物之形皆若金色異香盈空光中神仙¶
一人青童十餘人二力士執節前引其左一¶
人武弁朱衣執金䇿去地三丈許衆官拜迎¶
神仙俯揖武弁者稱太上之勑讀金札曰徐¶
玄之侮法害人宜加考謫以其子精修黄籙¶
功簡上玄即宜赦宥同惡延逮並為原除於¶
是神仙復去官吏皆⬤即見其父素服麻衣<md:KR5d0055_HFL_122-006b>¶
<pb:KR5d0055_SBCK_121-7a>
謂翥曰吾不知罪福但恣胷襟法外害人乆¶
被寃訴考責已十八年同官屬吏皆均其罪¶
猶有十二年殃苦報訖方履惡道痛苦之狀¶
不可具言頼汝歸向法門精修此福太上降¶
赦前罪併除寃訟之人先已解脱延累之罪¶
自此亦銷吾得生天去矣勤於香火以報道¶
恩乃飛空而去翥之三子旬月之間殘病者¶
完復肉項亦銷更修黄籙齋十壇廣為存歿¶
仍令小子於山觀入道永奉香燈翥終身髙¶
閑不窺禄利常持誦真經時亦鍊氣絶粒<md:KR5d0055_HFL_122-007a>¶
<pb:KR5d0055_SBCK_121-7b>
　　　　張郃妻陪錢納天曹庫驗¶
成都張郃妻死三年忽還家下語曰聖駕在¶
蜀之時西川進軍在興平定國寨以討黄巢¶
其時鄰家馮老父子二人差赴軍前去時留¶
寄物直三十千在某處馮父子殁陣不回物¶
已尋破用却近忽扵㝠中論理某被追魂魄¶
對會經今六年近奉天曹斷下云自是歿陣¶
不歸非關巨蠧故用令陪錢三十貫即得解¶
免縁臘月二十五日已後百司交替又須停¶
住經年其錢須是二十五日已前就玉局化<md:KR5d0055_HFL_122-007b>¶
<pb:KR5d0055_SBCK_121-8a>
北帝天曹庫子送納一張⬤作一貫其餘庫¶
子門司本案一一别送與人間无異光化三¶
年臘月二十三日就北帝院奏前件錢訖是¶
夕妻夢中告謝而去又成都縣押司録事姓¶
馮死十餘年其姪為㝠司誤追到縣馮怒所¶
追吏放其姪自縣後門倉院路而還見路兩¶
畔有舍六十餘間云是天曹庫收貯玉局化¶
所奏錢¶
　　　蘇州鹽鐵院招商官修神呪道場驗¶
蘇州鹽鐵院招商官姓王其家巨富貨殖豐<md:KR5d0055_HFL_122-008a>¶
<pb:KR5d0055_SBCK_121-8b>
積而疾苦沉痼逾年不痊齋供像設巫醫符¶
呪靡不周詣莫能蠲除玉芝觀道士陳道明¶
專勤清齋拜章累有徵驗而招商素不崇道¶
聞之蔑如也攻理所疾費貨財萬計矣日以¶
羸⬤俟時而已其親友勸勉俾請陳道明章¶
醮祈禳不獲已而召焉道明為於其家修神¶
呪道場疾方綿䔍不保旦夕促以啓壇當禁¶
壇之際疾士㝠然家眷親友相顧失色禁壇¶
既畢道明持劒水⬤房内外噴水除⬤疾士¶
曰請尊師就此噴水可否道明就卧内噴之<md:KR5d0055_HFL_122-008b>¶
<pb:KR5d0055_SBCK_121-9a>
忽然起坐稽首頂禮曰深謝神功我疾有瘳¶
矣乃求衣命机⬤坐而喜曰一生錯用心不¶
知有大道今日方荷天兵之力也徐與親友¶
妻子言曰我初困頓絶甚謂今夕死矣尊師¶
開道⬤之時都不醒悟但聞空中有言大帝¶
下降領天兵討逆如是即黄光如日照灼逺¶
近即見千乗萬⬤天兵神將圍繞此宅⬤物¶
邪怪並已擒縳去矣方見大帝太一乗七寳¶
車對行前引侍衞儀仗如人間帝王忽令召¶
某至太一前令神以水噴靣清涼徹心無復<md:KR5d0055_HFL_122-009a>¶
<pb:KR5d0055_SBCK_121-9b>
痛楚但氣稍羸⬤即云元始下降乃見大帝¶
太一對望迎拜隊仗倍於前百倍多矣元始¶
天尊有光一道下照某身今則氣力亦似勝¶
任矣速備盥洗自要臨拜壇前親友尚恐其¶
未任勸俟來日懇要盥漱更衣扶杖而立良¶
乆捨杖而行便於拜跪數四家人扶䇿揮手¶
拒之因坐觀法事素若無疾飲食氣力逡巡¶
如常自是三日齋壇炷香䖍對略無暫替乃¶
獨修創玉芝觀講堂大殿三門通廊齋厨道¶
院前及官河開街廣四十餘步土木之用像<md:KR5d0055_HFL_122-009b>¶
<pb:KR5d0055_SBCK_121-10a>
設之製牀机器皿服玩庖厨凡計錢數百萬¶
二年之内畢周備焉自兹氣爽神清智識明¶
敏乃乞解所職養道閑居¶
　　　相國杜豳公修黄籙齋免閻羅王驗¶
相國杜豳公幼履顯榮歴居大任名藩重鎮¶
皆再領之年九十餘薨於荆渚是夕中使楊¶
魯周自五嶺使迴止於傳舍一更之後風勢¶
可懼敲磕擊觸若兵甲之聲人人股慄莫知¶
所以魯周馹⬤所倦尋亦成寐四衢之内師¶
旅充斥不通人行問其故皆曰迎閻羅王今<md:KR5d0055_HFL_122-010a>¶
<pb:KR5d0055_SBCK_121-10b>
夜四更去又問王是何人曰此州大將官髙¶
年長者是既覺召驛吏問之時公不愈半月¶
矣官髙年長首冠衆人疑其必有薨變是夕¶
四更果去世矣魯周話此事於儕友間自是¶
京師亦有知者明年春女妓間有暴殞而蘇¶
傳公之命云我今居閻羅之任要作十壇黄¶
籙道場以希退免令送錢二百萬圗幕各二¶
百事於開元觀古栢院詣冲真大師胡紫陽¶
嚴修齋法齋畢前傳命之妓復暴殞如初云¶
我已奉上帝之命為他國之王免㝠官之任<md:KR5d0055_HFL_122-010b>¶
<pb:KR5d0055_SBCK_121-11a>
矣言罪福之報信如影響不可不戒也凡修¶
黄籙道場表奏上帝上帝降命無所不可¶
　　　南康王韋⬤修黄籙道場驗¶
太尉中書令南康王韋皐節制成都於萬里¶
橋隔江創置新南市發掘墳墓開拓通街水¶
之南岸人逾萬户⬤閉樓閣連屬宏麗為一¶
時之盛然每至昏暝則人多驚悸投礫擲石¶
⬤哭嗚咽其䘮失墳隴平剗墟墓無所告訴¶
故俗謂之虚耗焉居既不安市亦不甚完葺¶
韋公知之請道流置黄籙道場精伸懴謝至<md:KR5d0055_HFL_122-011a>¶
<pb:KR5d0055_SBCK_121-11b>
第三日⬤哭之聲頓息居人亦安韋公夢神¶
人曰所營南市開發墳塚使幽⬤之類失其¶
所居䘮其骸骨相與悲怨幾為分野之災頼¶
黄籙之功為其遷拔上帝勑窮魂三萬餘軰¶
皆乗此福託生諸方居人自此安矣勿復為¶
憂也公深異之自製黄籙記立於真符觀¶
　　　李約妻要黄籙道場驗¶
李約者咸通十二年為諸衛小將軍妻王氏¶
死已逾年忽一日還家約勒大小幹當家事¶
言語歴歴一如平生初一家甚驚及旬月後<md:KR5d0055_HFL_122-011b>¶
<pb:KR5d0055_SBCK_121-12a>
亦已為常矣約罷官二年力甚困闕頻入中¶
書見宰相求官未有成命妻忽謂約曰人間¶
命官須得天符先下然後受官近見隂司文¶
字五月二十五日方得符下必受黄州刺史¶
可用二十三日更入中書投狀也約如其言¶
二十三日入中書求官時相侍中路巖⬤甚¶
強正早聞其妻還魂之事又聞二十五日必¶
除刺史適㑹其日路公知即因㑹話之際已¶
與諸㕔有約云李約祅妄之言固不可聴某¶
已斷意不與除官矣至二十五日路公知即<md:KR5d0055_HFL_122-012a>¶
<pb:KR5d0055_SBCK_121-12b>
黄州刺史有闕路遲疑多時未欲注擬忽下¶
筆與署黄州刺史亦緫不知勑下之後方復¶
醒悟乃歎曰此天道也豈人力可爭乎約将¶
赴任妻亦隨之發日及上官日皆其妻所擇¶
到任旬月妻謂約曰我人間世限盡與君生¶
死之決所以未去者為天司與一主持處日¶
限未即赴任又以平生過咎未得原免今居¶
官之際可為作少功徳也約問要何功徳妻¶
曰請修黄籙道場三日約素不好道意甚疑¶
之問何故須修黄籙道場曰天上地下一切<md:KR5d0055_HFL_122-012b>¶
<pb:KR5d0055_SBCK_121-13a>
神明無幽無顯無小無大皆屬道法所制如¶
人間萬國遵奉帝王爾黄籙齋者濟拔存亡¶
消解寃結懴謝罪犯召命神明無所不可上¶
告天地拜表陳詞如世間表奏帝王即降明¶
勑上天有命萬神奉行天符下時先有黄光¶
如日出之象照地獄中一切苦惱俱得停歇¶
救濟拔贖功徳極速故須修黄籙道場為急¶
矣約問曰佛家功徳甚有福利何得不言妻¶
曰佛門功徳不從上帝所命不得天符指揮¶
只似世間人情請託囑致而已神⬤無所遵<md:KR5d0055_HFL_122-013a>¶
<pb:KR5d0055_SBCK_121-13b>
稟得力極遲雖云來世他生亦恐難得其効¶
約聞之乃備法物置黄籙道場三日三夜其¶
兒女復為母氏於紫極宫别修一壇亦三日¶
三夜齋時妻於壇前設位奉香觀聴法事既¶
畢謂約曰此官二十九箇月即當除替授金¶
吾小將軍但勤心奉公濟恤貧弱矜憫孤獨¶
踈薄財貨重人性命哀矜刑獄崇奉大道清¶
靜身心勿食珍鮮勿衣華美即為上矣勿以¶
乆貧而貪財帛人生各有定分勉之思之此¶
去授一軄任足以自安無以眷屬為念也長<md:KR5d0055_HFL_122-013b>¶
<pb:KR5d0055_SBCK_121-14a>
子後宰昌明亦在道鄉中子一尉不足榮顯¶
小子當令入道以奉香火十年之内四海多¶
事善自保焉言訖不復影響約更焚香䖍請¶
竟無言矣後三子及約官任皆如其所言¶
　　　盧賁修黄籙道⬤驗¶
盧賁者邠州三水人也⬤永和二年為道州¶
司法參軍性強毒凡推詰刑獄鞭笞捶楚人¶
不勝酷死者甚衆忽一日㕔前地裂有二⬤¶
⬤一大鑊置於庭中發火煎之水巳沸湧數¶
人上㕔擒賁投入鑊中煎煑楚痛呌喚半日<md:KR5d0055_HFL_122-014a>¶
<pb:KR5d0055_SBCK_121-14b>
餘乃擎出於地上諸⬤乃去醒後渾身猶如¶
火色官吏共見如此半年每日受苦無方救¶
拔羅浮山道士孟知微因遊州境賁延請到¶
家告以斯苦知微曰此乃枉害良善魂告於¶
天乃受斯報急修黄籙道場得天符放救寃¶
魂生天此罪方免遂請道士修黄籙道場三¶
日禮謝至第三日夢三十餘人有⬤吏引之¶
謂賁曰國之刑律自有常科訊獄詳刑哀矜¶
而勿喜賞宜從重所以示恩也罰宜從輕所¶
以示仁也憂人之情惜人之命常兢兢而慎<md:KR5d0055_HFL_122-014b>¶
<pb:KR5d0055_SBCK_121-15a>
之豈可肆汝心胷法外加罰苦毒捶楚害及¶
於人非罪而死者其魂告天幽㝠不能制⬤¶
神不能拒上帝有命許其雪寃所以汝受其¶
苦今黃籙懴謝救彼寃魂魂既生天寃即解¶
矣此三十餘人各執蓮花乗雲氣從道場之¶
側翩翩上天自此鑊湯永息賁遂捨官入峨¶
嵋山修道矣¶
　　　樊令言修北帝道場誅狐魅驗¶
樊令言者汴州人也莊在外縣因晚歸莊僕¶
從行遲其馬駿疾不覺獨行三二十里道傍<md:KR5d0055_HFL_122-015a>¶
<pb:KR5d0055_SBCK_121-15b>
見一少女悲泣駐馬問之睹其祅⬤遲回不¶
去遂與此女同入道側數里之間到其居處¶
屋宇宏麗侍從繁奢如公郡之家矣是夕女¶
之母約與今言為婚留連飲宴親賔皆集不¶
覺已三日矣懇欲還莊母亦令從者車檐侍¶
女數人使其女随往莊所嬿婉歡樂彌日移¶
時令言日以瘦削因而成疾未及牀枕體弱¶
氣衰唯⬤誕是務不接賔友惡見於人時多¶
恚怒心神恍惚偶自莊還家數里下馬頻頻¶
憩息於店中遇一道士自言是終南圭峯杜<md:KR5d0055_HFL_122-015b>¶
<pb:KR5d0055_SBCK_121-16a>
太明熟眎令言謂之曰子之邪氣貫心祅疾¶
已作百脉奔散五臓虚勞若不救理死亡無¶
日矣吾之山童善於雜術子可遽還與此童¶
偕往可宻室之中作北帝道場今夕當有其¶
効勿為驚怛如此即⬤命可全形骸可保矣¶
令言異其説奉其教素亦貯疑徑與此童還¶
荘中掃灑宻室備香火案几其婦望而怒之¶
曰信邪妄之言行非正之事禍由自投非我¶
本所知也洎晚有十餘人將鷹犬弋獵之具¶
從空中而下徑入堂内殺其婦及女僕几七<md:KR5d0055_HFL_122-016a>¶
<pb:KR5d0055_SBCK_121-16b>
八人既死皆化為狐矣令言驚懼投宻室中¶
不見童子但留朱字一行曰太上命北帝鷹¶
犬軍誅樊令言家害人狐魅之⬤如符命自¶
此令言所疾日痊心力日益神氣充溢年八¶
十猶如少童則天時為東臺御史¶
　　　鮮于甫為解寃修黄籙道⬤驗¶
鮮于甫者鄧州南陽人也屬隋朝䘮亂年三¶
十七膽勇多計率荘户一百餘人初即自衛¶
鄉里尋乃攻劫近封汝郢荆襄之間大為劫¶
奪殺害户口侵掠行人至武徳初甫忽患雙<md:KR5d0055_HFL_122-016b>¶
<pb:KR5d0055_SBCK_121-17a>
手痛疹如被燒煑三日一爛疾狀異常萬藥¶
千醫了不能救捨數百千錢作諸功徳亦無¶
所應乃入京尋醫至藍田與道士同店止宿¶
因話所疾道士曰此寃横殺人業報使然也¶
急⬤宫觀修黄籙道場可以濟拔耳遂還家¶
置黄籙道場三日三夜手不復痛平復如常¶
有十餘人或朱或紫或官⬤庶去壇百餘步¶
於東北隅髣髴而現使人致謝於甫甫往見¶
之欣然⬤晤曰君昔以無辜殺我實抱沉寃¶
上訴於天乞報其酷皇天降命得以相讎君<md:KR5d0055_HFL_122-017a>¶
<pb:KR5d0055_SBCK_121-17b>
忽值神仙示以至道依⬤經聖典開黄籙道¶
塲奏表九天垂恩大宥非止我等之身君之¶
九祖亦同得生天矣齋功重大聖力顯明所¶
有⬤對自此永解十華真人奉太上命下校¶
善功但當修福勿復念惡也甫捨錢三千餘¶
貫廣修宫觀⬤葺尊像施及貧病救厄濟危¶
於鄧州修觀立碑具紀靈驗之事¶
　　　竇德玄為天符專追求奏章免驗¶
都水使者竇德玄貞觀中奉詔於淮浙名山¶
檢括真經於汴河上逢一使者脚痛途歩甚<md:KR5d0055_HFL_122-017b>¶
<pb:KR5d0055_SBCK_121-18a>
為艱難欲託船後謂從者曰某逺道行役脚¶
疾忽甚官程有限又難駐留欲寄船後聊歇¶
三五十里不知可否從者白於徳玄徳玄亦¶
以牎中窺見深有哀憫之心因令船後安泊¶
日給茶飯直過淮口將息已較欲辭徳玄出¶
船方問其行止曰某太山使者非世間人也¶
奉天符往揚州追竇都水耳聞之極驚請天¶
符一看如人間符牒不敢開之因問曰某都¶
水使者竇徳玄也既是専追何須待到揚州¶
耶使者曰某不識其人但據文字行耳所到<md:KR5d0055_HFL_122-018a>¶
<pb:KR5d0055_SBCK_121-18b>
之處下天符之後當處土地同共追收未到¶
之間固不合妄洩於天機也既君是都水與¶
牒中事同數日存䘏之恩理須奉報欲免此¶
難可徑⬤⬤州王逺知仙伯拜章求請某即¶
未下天符待上章了必有勑命爾此外不可¶
禳之也徳玄至⬤州主客參迎纔畢便⬤王¶
仙伯具述性命之急懇乞拜章仙伯曰某退¶
迹自修不營章表既有㝠數之急敢不奉為¶
也乃與自寫章拜之是夕使者復來白章已¶
達矣太上有勑更延三十年位為左相其後<md:KR5d0055_HFL_122-018b>¶
<pb:KR5d0055_SBCK_121-19a>
年夀官秩皆如其言矣¶
　　　馬敬宣爲妻修黄籙道場驗¶
馬敬宣者懷州武陟人也開元六年春授司¶
農寺丞移家入京妻亡有二男一女亦皆幼¶
小後妻姓謝前室兒女多被抑挫衣食不足¶
鞭楚異常敬宣皆不得知因夜作煎餅前室¶
女方七嵗飢甚竊而食之謝氏候敬宣不在¶
以⬤火筯刺其手掌不經旬日女乃致死數¶
日謝亦無疾而卒心上微暖三日却活敬宣¶
問其所見之事曰汝前妻訴我爲火筯之事<md:KR5d0055_HFL_122-019a>¶
<pb:KR5d0055_SBCK_121-19b>
㝠司罰我生受爛足之報今乃雙足痛苦不¶
可堪忍敬宣遂看之足已爛矣膿血横流痛¶
楚極甚敬宣初不知火筯刺女手之事及是¶
聞之甚加痛恨謝之所病三年求死不得醫¶
藥彌甚廣作功徳亦無濟益敬宣於永穆觀¶
燒香女冠杜子霞頗有髙行因以此事問之¶
子霞曰解寃釋結除宿報之災唯黄籙道場¶
可以懴拔寃魂生天疾病自損過此不知也¶
遂於景龍觀修黄籙齋七日七夜謝夢前妻¶
及亡女曰以功徳故捨汝大寃天符下臨不<md:KR5d0055_HFL_122-019b>¶
<pb:KR5d0055_SBCK_121-20a>
得乆住今則受福於天堂去矣足疾遂愈敬¶
宣夫婦常修齋戒歸心妙門矣¶
　　　秦萬受斗尺欺人罪修黄籙齋驗¶
秦萬者廬州巢縣人也家富開米麫綵帛之¶
肆常用長尺大斗以買短尺小斗以賣雖良¶
友勸之終不改悔元和四年五月身死㝠司¶
考責了罰為大蛇身長丈餘無目在山林中¶
被諸小蟲日夜噆食疼痛苦楚無休歇時託¶
夢與其子具説此苦云汝明日於南山二十¶
里林間看我與少水喫廣造功徳其子夢覺<md:KR5d0055_HFL_122-020a>¶
<pb:KR5d0055_SBCK_121-20b>
語之一家悲歎坐以待旦及明徑至城南林¶
中果見大蛇無目被衆蟲噆食鱗甲血流異¶
常醒⬤一家見之號泣以水於盆飲之飲水¶
欣喜舉身蟠屈若有所告其子廣求救䕶歴¶
問於人紫極宫道士霍太清曰可修黄籙道¶
⬤三日懴悔必可濟拔其子即於宫中修齋¶
三日三夜至第二日見一大蛇在道場中香¶
案之下與林中蛇大小無異忽復不見是夜¶
妻夢見萬著白衣坐紫雲中謂其妻曰深媿¶
修此道⬤已蒙天符釋放前罪併盡今便生<md:KR5d0055_HFL_122-020b>¶
<pb:KR5d0055_SBCK_121-21a>
天上更可捨三千貫錢大修道門功徳以敕¶
貧病自此子孫不得輕秤小斗短尺狹度欺¶
於平人受無眼衆毒之報此事顯然如影随¶
形爾非黄籙大齋懴拔上達天宫太上有勑¶
天符放赦此罪萬劫不可卒除吾有金装割¶
爪刀子留以為驗夢覺果得此刀乃是棺中¶
随殮之物信知生天非謬齋畢却往林中不¶
復見大蛇矣乃施刀子入紫極宫大修宫宇¶
立碑標載其事¶
　　　杜鵬舉父母修南斗延生醮驗<md:KR5d0055_HFL_122-021a>¶
<pb:KR5d0055_SBCK_121-21b>
京兆杜鵬舉相國鴻漸之兄也其父年長無¶
子歴禱神祗乃生鵬舉二三嵗間終年多疾¶
十嵗猶尫劣怯懦父母常以為憂太白山道¶
士過其家説隂陽休咎之事因以鵬舉甲子¶
問之道士曰此子年夀不過十八嵗父母大¶
驚曰年長無子唯此一兒將以紹續祭祀如¶
其不永杜氏之⬤神将有若敖之餒乎相眎¶
灑涕請其禳䕶之法道士曰我有司命延生¶
之術但勤而行之三年之外不獨保此一兒¶
更當有興門族居大位者父母拜而請之因<md:KR5d0055_HFL_122-021b>¶
<pb:KR5d0055_SBCK_121-22a>
授以醮南斗延生之訣使五月五日依法祈¶
醮然後每日所食别設一分若待賔客雖常¶
饌亦可設之如是一年當有嘉應父母懃奉¶
無闕致醮之夕有物如流星墜席中一年之¶
外忽有青衣吏二人過憩其門留連與語吏¶
曰主人每日常饌亦設位致響何所求也具¶
以前事白之吏曰司命知君竭誠明年復當¶
有一子此之二子皆保眉夀其名有一邉著¶
鳥向下懸鍼者當居重任必為相國所食自¶
此無煩致享明年果有此子兄弟俱充盛無<md:KR5d0055_HFL_122-022a>¶
<pb:KR5d0055_SBCK_121-22b>
疾自是兄名鵬舉終安州都督弟名鴻漸為¶
國相西川節度使並壽逾九十終身無疾¶¶¶
雲笈七籖卷之一百二十一<md:KR5d0055_HFL_122-022b>¶
<pb:KR5d0055_SBCK_121-23a>
<md:KR5d0055_HFL_123-001a>¶
<pb:KR5d0055_SBCK_122-1a>
雲笈七籖卷之一百二十二　棠十三¶
　
