# -*- mode: mandoku-view -*-
#+TITLE: 雲笈七籖
#+DATE: 2015-09-11 07:40:07
#+PROPERTY: BASEEDITION HFL
#+PROPERTY: WITNESS SBCK
#+PROPERTY: JUAN 26
¶¶
　十洲三島¶
　　十洲并序¶
　　　　　　　　東　方　朔　集¶
漢武帝既聞王母説八方巨海之中有祖洲¶
瀛洲⬤洲炎洲長洲元洲流洲生洲鳳麟洲¶
聚窟洲等十洲並是人跡所希絶處又始知¶
東方朔非世常人是以延之曲室而親問十¶
洲所在方物之名故書記之方朔云臣學仙<md:KR5d0055_HFL_026-001b>¶
<pb:KR5d0055_SBCK_026-1b>
者耳非得道之人以國家盛美特招延儒墨¶
於文綱之内抑絶俗之道擯虛詭之迹臣故¶
韜隱逸而赴王庭藏養生而侍朱闕矣亦由¶
尊上好道且復欲徜徉威儀也曾隨師之主¶
履行比至朱陵扶桑之闕溽海⬤夜之丘純¶
陽之陵始青之下月宫之間内遊七丘中旋¶
十洲踐赤縣而遨五嶽行陂澤而息名山臣¶
自少及今周流六天涉歴八極於是矣未若¶
陵靈之子聽真之官上下九天洞視百方北¶
極鉤陳而并華蓋南翔太丹而栖火夏東之<md:KR5d0055_HFL_026-002a>¶
<pb:KR5d0055_SBCK_026-2a>
通陽之霞西薄寒穴之野日月所不逮星漢¶
所不與其上無復物其下無復底臣之所識¶
如愧不足以酬廣矣¶
　　　祖洲¶
祖洲近在東海之中地方五百里去西岸七¶
萬里上有不死之草草形如菰苗長三四尺¶
人死者以草覆之皆當時活也服之令人長¶
生昔秦始皇苑中多枉死者横道有鳥如烏¶
狀㘅此草覆死人面當起坐而自活也有司¶
聞奏始皇遣使者齎草以問北郭⬤谷先生<md:KR5d0055_HFL_026-002b>¶
<pb:KR5d0055_SBCK_026-2b>
⬤谷先生云臣嘗聞東海祖洲上有不死之¶
草生瓊田内或名為養神芝其葉似菰苗叢¶
生一株可活一人始皇於是慨然言曰可採¶
得之不乃使使者徐福發童男童女各三百¶
人率載樓船等入海尋祖洲遂不返福道士¶
也字君房後亦得道¶
　　　瀛洲¶
瀛洲在東大海中地方四千里大抵是對㑹¶
稽郡去西岸七十萬里上生神芝仙草又有¶
玉石高且千丈出泉如酒味名之為玉醴泉<md:KR5d0055_HFL_026-003a>¶
<pb:KR5d0055_SBCK_026-3a>
飲之數升輙醉令人長生洲上多仙家風俗¶
似吳中山川如中國也¶
　　　⬤洲¶
⬤洲在北海之中戌亥之地地方七千二百¶
里去南岸三十六萬里有太⬤都仙伯真公¶
所治多丘山又有風山多風氣響雷電對天¶
西北門上多太⬤仙官仙官宫室各異饒金¶
石紫芝又是三天所治之處¶
　　　炎洲¶
炎洲在南海中地方二千里去北岸九萬里<md:KR5d0055_HFL_026-003b>¶
<pb:KR5d0055_SBCK_026-3b>
上有風生獸似豹青色大如狸張網取之積¶
薪數車以燒之薪盡而獸不燃灰中而立毛¶
亦不燋斫刺不入打之如皮囊即以鐵鎚鍛¶
其頭數千下乃死而張口向風須臾復活以¶
石上菖蒲塞其鼻即死取其腦和菊花服之¶
盡十斤得壽五百年又有火林山山中有火¶
光獸大如鼠毛長三四寸或赤或白山可三¶
百里許晦夜嘗見此山林乃是此獸光照狀¶
如火光相似取其獸毛以緝為布時人號為¶
火浣布也國人衣服之若有垢汙以灰汁浣<md:KR5d0055_HFL_026-004a>¶
<pb:KR5d0055_SBCK_026-4a>
之終不潔净唯以火燒兩食久振擺之其垢¶
自落潔白如雪亦多仙家居處¶
　　　長洲¶
長洲一名青丘在南海辰巳之地地方五千¶
里去岸二十萬里上饒山川又多大樹樹乃¶
有二千圍者一洲之上專是林木故一名青¶
丘天有仙草靈藥甘液玉英又有風山山恒¶
震聲有紫府宫天真仙女遊於此地¶
　　　元洲¶
元洲在北海中地方三千里去南岸十萬里<md:KR5d0055_HFL_026-004b>¶
<pb:KR5d0055_SBCK_026-4b>
上有五芝⬤澗澗水如⬤漿飲之長生與天¶
地相畢服此五芝亦得長生不死上多仙家¶
　　　流洲¶
流洲在西海中地方三千里去東岸十九萬¶
里上多山川積石名為昆吾冶其石成鐵作¶
劔光明洞照如水精狀割玉如泥亦多仙家¶
　　　生洲¶
生洲在東海丑寅之間接蓬萊七十萬里地¶
方二千五百里去西岸二十三萬里上有仙¶
家數萬天氣安和芝草常生地無寒暑安養<md:KR5d0055_HFL_026-005a>¶
<pb:KR5d0055_SBCK_026-5a>
萬物亦多山川仙草衆芝一洲之水味如飴¶
酪至良洲者也¶
　　　鳳麟洲¶
鳳麟洲在西海之中地方一千五百里洲四¶
面弱水繞之鴻毛不浮不可越也洲上多鳳¶
麟數萬各各為羣又有山川池澤及神藥百¶
種亦多仙家煮鳳喙及麟角合煎作膠名之¶
為續⬤膠或名連金泥此膠能續弓弩已斷¶
之⬤連刀劒斷折之金更以膠連續之處使¶
力士掣之他處乃斷所續之際終無所損也<md:KR5d0055_HFL_026-005b>¶
<pb:KR5d0055_SBCK_026-5b>
天漢三年帝幸北海祠恒山四月西國王使¶
至獻靈膠四兩及吉光毛裘武帝受以付外¶
庫不知膠裘二物之妙用也以為西國雖逺¶
而上貢者不竒稽留使者未遣久之武帝幸¶
華林園射虎而弩⬤斷使者從駕又上膠一¶
分使口濡以續弩⬤帝驚曰異物也乃使武¶
士數人共對掣引終日不脱如未續時其膠¶
色青如碧玉吉光毛裘黄色蓋神馬之⬤也¶
裘入水數日不濡入火不燋帝於是乃悟厚¶
謝使者而遣去又益思方朔之逺見周穆王<md:KR5d0055_HFL_026-006a>¶
<pb:KR5d0055_SBCK_026-6a>
時西胡獻昆吾刀及夜光常滿盃刀長一尺¶
盃受三升刀切玉如切泥盃是白玉之精光¶
明照夜㝠夕出盃於中庭以向天比明而水¶
以滿盃中汁甘而香美斯實靈人之器秦始¶
至時西胡獻切玉刀無復常滿盃耳如此膠¶
之所出從鳳麟洲來劒之所出從流洲來並¶
是西海中所有也¶
　　　聚窟洲(滄海島附)¶
聚窟洲在西海中申未地地方三千里北接¶
崑崙二十六萬里去東岸二十四萬里上多<md:KR5d0055_HFL_026-006b>¶
<pb:KR5d0055_SBCK_026-6b>
神仙靈官宫第比門不可勝數及有獅子辟¶
邪鑿齒天鹿長牙銅頭鐵額之獸洲上有大¶
山形似人鳥之象因名之為人鳥山山專多¶
大⬤與楓木相⬤而花芳葉香聞數百里此¶
為反魂⬤亦能自作聲如羣牛吼聞之者皆¶
心振神駭伐其木根置於玉釡中煮取汁更¶
微火煎如黒餳狀令可丸之名曰驚精香或¶
名之為振靈丸或名之為返生香或名之為¶
振檀香或名之為人鳥精或名之為却死香¶
一種六名斯靈物也香氣聞數百里死者在<md:KR5d0055_HFL_026-007a>¶
<pb:KR5d0055_SBCK_026-7a>
地聞香氣乃却活不復亡也以香薰死人更¶
加神驗如此之後延和三年武帝幸安定西¶
胡月支國王遣使獻香四兩大如雀卵黒如¶
桑椹帝以其非中國所有以付外庫又獻猛¶
獸一頭形如五六十日犬子大似狸而色黄¶
命國使以呈帝帝見使者抱之其以羸細秃¶
悴怪其貢之非也問使者此小物可弄何謂¶
猛獸使者對曰夫威加於百禽者不必計之¶
以大小是以神麟故為巨象之王鸞鳳必為¶
大鵬之宗百足之蟲制於螣亦不在於巨細<md:KR5d0055_HFL_026-007b>¶
<pb:KR5d0055_SBCK_026-7b>
也臣國云此三十萬里國有常占東風入律¶
百旬不休青雲干吕連月不散者當知中國¶
將有好道之君我王固將賤儒墨而貴道德¶
薄金玉而厚靈物也故搜竒藴貢神香步天¶
林而請猛獸乘毳車而濟弱淵策驥足以度¶
飛沙契闊途遥辛苦蹊路于今已十三年矣¶
香神起妖殘之死疾猛獸却百邪之魅⬤夫¶
此二物實是養生之要助政平化豈圖陛下¶
反不知眞乎是臣國占風之謬矣今日仰鑒¶
天姿亦乃非有道之君也眼多視則淫色口<md:KR5d0055_HFL_026-008a>¶
<pb:KR5d0055_SBCK_026-8a>
多言則犯難身多動則淫賊心多飾則奢侈¶
未有用此四者而成天下之治也武帝忿然¶
不平又問使者猛獸何方而伏百禽食噉何¶
物膂力何比其所生何鄉⬤使者曰猛獸所¶
出或出崑崙或生⬤圃或生聚窟或生天露¶
其壽不貲食氣飲露解人言語仁恵忠恕當¶
其仁也愛護蠢動不犯虎豹以下當其威也¶
一聲叫發千人伏息牛馬恐駭驚斷絙繫武¶
士奄忽失其勢力當其神也立興風雲吐嗽¶
雨露百邪迸走蛟龍騰蛇附處于太上之廐<md:KR5d0055_HFL_026-008b>¶
<pb:KR5d0055_SBCK_026-8b>
役御獅子名曰猛獸蓋神化無常能為大禽¶
之宗主乃玃天之元王辟邪之長獸者也靈¶
香即雖少斯更生之神物也疫病災死者將¶
能起之乃聞香氣者即活也芳又特甚故難¶
歇也於是帝使使者令猛獸發聲試聽之使¶
者乃指獸命發一聲獸䑛脣良久忽叫如天¶
大雷聲霹⬤又兩目䃱磹交光精氣衝天良¶
久方止帝登時顛蹶掩耳振動不能自止時¶
衛者武士虎賁俱失仗伏地諸内外牛馬犬¶
豕之屬皆絶絆離繫驚駭放蕩久許而定帝<md:KR5d0055_HFL_026-009a>¶
<pb:KR5d0055_SBCK_026-9a>
忌之因以此獸付上林苑令虎食之於是虎¶
聞獸來乃相屈聚積如死虎伏獸入苑徑上¶
虎頭溺虎口去十步已來顧視虎虎輒閉目¶
帝恨使者言不遜欲收之明日失使者及猛¶
獸所在遣四出尋討不知所止到後元封元¶
年長安城内病者數千百亡者太半帝試取¶
月支神香燒之於城内其死未三日者皆活¶
芳氣經三月不歇於是信知其神物也乃更¶
祕録者復一旦又失之檢函封印如初無復¶
香也帝逾懊恨不禮待於使者益貴方朔之<md:KR5d0055_HFL_026-009b>¶
<pb:KR5d0055_SBCK_026-9b>
遺語自愧求李少君之不懃慙衛叔卿之復¶
去向使厚待使者必有所益也¶
滄海島在北海中地方三千里海四面繞島¶
各五千里水皆滄色仙人謂之滄海者也島¶
上專是大山積石有多石象八石石腦石桂¶
英流月黄子石膽之輩百餘種皆生於島服¶
之神仙外别有圓海繞山圓水色正黑謂之¶
⬤海無風而洪波百丈不可得往上有九老¶
丈人九天真王蓋太上真人之所居唯飛仙¶
能到其處耳<md:KR5d0055_HFL_026-010a>¶
<pb:KR5d0055_SBCK_026-10a>
　　三島¶
　　　崐崘¶
崐崘一號曰崐崘在西海戍地北海之亥地¶
地方一萬里去岸十三萬里又有弱水周廻¶
繞帀山東南接積石圃西北接北户之室東¶
北臨大活之井西南至承淵之谷此四角大¶
山寔崐崘之支輔也積石圃南頭是王母宫¶
王母告周穆王云山去咸陽三十六萬里山¶
高平地三萬六千里上有三角山方廣萬里¶
形如偃盆下狹上廣故曰崐崘山三角其一<md:KR5d0055_HFL_026-010b>¶
<pb:KR5d0055_SBCK_026-10b>
角干辰之輝名曰閬風巔其一角正西名⬤¶
圃堂其一角正東名崐崘宫其一角有積金¶
為天墉城面方千里城上安金臺五所玉樓¶
十二所其北户山承淵山入有墉城金臺玉¶
樓相映如流精之闕光碧之堂瓊華之室紫¶
翠丹房景雲燭日朱霞九光西王母之所治¶
也真官仙靈之所宗上通璿璣元氣流布五¶
常玉衡理九天而調隂陽品物羣生希竒特¶
出皆在於此天人濟濟不可具記此乃天地¶
之根紐萬度之綱柄矣是以太上名山鼎於<md:KR5d0055_HFL_026-011a>¶
<pb:KR5d0055_SBCK_026-11a>
五方鎮地理也號天柱於珉城象綱輪也諸¶
百川極深水靈居之其隂難到故治無常處¶
非如丘陵而可得論爾乃天地設位物象之¶
宜上聖觀方縁形而著爾乃處⬤風於西極¶
坐王母於坤鄉昆吾鎮在於流澤扶桑植於¶
碧津離合火精而光獸生於炎野坎惣衆隂¶
是以仙都宅於海島艮位名山蓬山鎮於寅¶
丑巽體元女養巨木於長洲高風鼓於羣龍¶
之位暢靈符於瑕丘至妙⬤深幽神難盡測¶
真人隱宅靈仙所在六合之内豈唯數處而<md:KR5d0055_HFL_026-011b>¶
<pb:KR5d0055_SBCK_026-11b>
已哉此蓋舉其摽末耳臣朔所見不博未能¶
宣通王母及上元夫人聖㫖昔曾聞之於得¶
道者説此十洲大丘靈阜皆是真仙隩墟神¶
官所治其餘山川萬端並無覩者矣其北海¶
外又有鍾山在北海之子地隔弱水之北一¶
萬九千里高一萬三千里上方七千里周旋¶
三萬里自生千芝及神草四十餘種上有金¶
臺玉闕亦元氣之所⬤天帝君治處也鍾山¶
之南有平邪山北有蛟龍山西有郅草山東¶
有束木山四山鍾山之枝幹也四山髙鍾山<md:KR5d0055_HFL_026-012a>¶
<pb:KR5d0055_SBCK_026-12a>
三萬里宫城五所如一登四面山下望見鍾¶
山耳四面山帝君之城域也又仙人出入道¶
徑自一路從平邪山東南入穴中乃至内長¶
生島中紫石室宫九老仙都治處仙官數萬¶
衆記之¶
　　　方丈扶桑附¶
方丈洲在東海中心西南東北岸正等方丈¶
面各五千里上專是面龍所聚者金玉瑠璃¶
之宫三天司命所治之處群仙若欲升天者¶
徃來此洲受太上玄生籙仙家數十萬瓊田<md:KR5d0055_HFL_026-012b>¶
<pb:KR5d0055_SBCK_026-12b>
芝草課計頃畒如種稻狀亦有石泉上有九¶
原丈人宫主領天下水神及龍蛇巨鯨隂精¶
水獸之輩¶
扶桑在東海之東岸一萬里復得碧海海廣¶
狹浩汗與合東海等大碧水既不鹹苦正作¶
碧色甘香味美扶桑在碧海之中地方萬里¶
上有太上帝太真王父所治處地多林木葉¶
皆如桑又有椹子⬤長者數千丈徑三千餘¶
圍樹兩兩同根偶生更相依倚是以名扶桑¶
仙人食其椹而一體皆作金色飛翔⬤虚其<md:KR5d0055_HFL_026-013a>¶
<pb:KR5d0055_SBCK_026-13a>
樹雖大其葉及椹如中夏桑也但椹希而赤¶
九千歲一生實耳味絶甘香地生紫金丸玉¶
如諸夏之瓦石真仙官變化萬端蓋無形有¶
分形為百身十丈者¶
　　　蓬丘¶
蓬丘蓬萊山是也對東海之東北岸周廻五¶
千里北到鍾山北阿門外乃天帝君總九天¶
之維貴無比焉山源周廻具有四城其中高¶
山當心有似於崐崘也昔禹治洪水既畢乃¶
乘蹻車度弱水而到此山祠上帝於北阿歸<md:KR5d0055_HFL_026-013b>¶
<pb:KR5d0055_SBCK_026-13b>
大功於九天又禹經諸五嶽使工刻石識其¶
里數高下其字科斗書非漢人所曉今丈尺¶
里數皆禹時書也不但刻劘五嶽諸名山亦¶
然其所刻之處獨髙耳今書是臣朔所具見¶
其王母所道諸靈藪禹所不履唯書中夏之¶
名山耳臣先師谷希子者太上真官也昔授¶
臣崐崘鍾山蓬莱山及神洲真形圖昔来入¶
漢留以寄所知故人此書又尤重於五嶽真¶
形圖矣昔也傳受年限正同耳陛下好道思¶
微甄心内向天尊下降並受傳寳祕臣朔區<md:KR5d0055_HFL_026-014a>¶
<pb:KR5d0055_SBCK_026-14a>
區亦何嫌惜而不上所有哉然術家幽事道¶
法隱祕某師云師術泄則事多疑師顯則妙¶
理散願且勿宣臣之言意也武帝欣聞至説¶
明年遂復從受諸真形圖常帶之則候八節¶
常朝拜靈書求脱屐焉朔謂滑稽都虛其心¶
故弄萬乗傲公侯不可得而師友不可得而¶
喜怒故武帝不能盡至理於此人矣¶¶¶
雲笈七籖卷之二十六<md:KR5d0055_HFL_026-014b>¶
<pb:KR5d0055_SBCK_026-14b>
<md:KR5d0055_HFL_027-001a>¶
<pb:KR5d0055_SBCK_027-1a>
雲笈七籖卷之二十七　登七
