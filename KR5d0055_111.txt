# -*- mode: mandoku-view -*-
#+TITLE: 雲笈七籖
#+DATE: 2015-09-11 07:40:22
#+PROPERTY: BASEEDITION HFL
#+PROPERTY: WITNESS SBCK
#+PROPERTY: JUAN 111

卷之一百一十一　棠一¶¶
　洞仙傳¶
　　　¶于⬤
于⬤者瑯瑘人也其父祖世有道術不殺生¶
命⬤精苦有踰於昔人常遊於曲陽流水上¶
得神書百餘卷皆赤界白素青首朱目號曰¶
太平青籙書孫䇿平江東進襲㑹稽見士民¶
皆呼⬤為干郎事之如神䇿招⬤為客在軍¶
中將士多疫病請⬤水歕漱輙差䇿將兵數<md:KR5d0055_HFL_111-001b>¶
<pb:KR5d0055_SBCK_111-1b>
萬人欲迎獻帝討曹公使⬤占風色毎有神¶
驗將士咸崇仰吉且先拜⬤後朝䇿見將士¶
多在⬤所因怒曰吾不如于君耶乃收⬤責¶
數⬤曰天乆旱水道不通君不同人憂安坐¶
船中作⬤態束吾將士敗吾部曲今當相除¶
即縳⬤暴使請雨若能感天今日中大雨者¶
當相原不爾加誅俄而雲興雨霔至中漂沒¶
將士共賀⬤䇿遂殺之將士涕泣收⬤明旦¶
徃視失尸䇿大愴恨從此常見⬤在其前後¶
䇿尋為許貢伏客所傷照鏡見⬤在鏡中因<md:KR5d0055_HFL_111-002a>¶
<pb:KR5d0055_SBCK_111-2a>
掊鏡大呌胷創裂而死世中猶有事于君道¶
者¶
　　　昌季¶
昌季者不知何許人也入山擔柴崖崩墮山¶
下尚有㣲氣婦來見之涕泣哀慟仙人尹伊¶
聞之愴然謂婦曰吾是仙人能治汝壻即以¶
角煎賜之并付其方藥盡未差可隨合作也¶
能長服之令人神仙婦以藥治季即愈季合¶
藥服之千日忽然飛昇婦流涕追之顧謂婦¶
曰道與世殊卿善自愛敬婦慨然復合藥服<md:KR5d0055_HFL_111-002b>¶
<pb:KR5d0055_SBCK_111-2b>
之三年便復飛去至蓬萊山見季季曰知卿¶
當來爾¶
　　　王子喬¶
王子喬者河東人也漢明帝時為尚書郎出¶
為葉縣令漢法畿內長吏節朔還朝毎見子¶
喬先生至不見有車馬跡而怪之明帝宻使¶
星官占候輙見雙鳬從東南飛來乃羅得一¶
⬤履時人異之¶
　　　杜契¶
杜契字廣平京兆人也建安初渡江依孫䇿<md:KR5d0055_HFL_111-003a>¶
<pb:KR5d0055_SBCK_111-3a>
後孫權用爲立信校尉黃武二年起學道師¶
介琰受黃白術乆乆能隱形遁迹後居茅山¶
之東時與弟子採伐貨易山塲市里而人不¶
能知之數入洞中得仙¶
　　　范幼冲¶
范幼冲者遼西人也受太素胎化易形之道¶
常旦旦存青白赤三炁各如綖從東方日下¶
直入口中挹之九十過自飽便上行之十年¶
得道其法約其事驗太素祕道也¶
　　　青谷先生<md:KR5d0055_HFL_111-003b>¶
<pb:KR5d0055_SBCK_111-3b>
青谷先生者不知何許人也常修行九息服¶
氣之道後合爐火大丹服之得道一旦天降¶
劉文饒於寢室授其杖觧法得入太華山文¶
饒名寛⬤農人也仕後漢位至司徒太尉視¶
民如赤子怒不形顔口無疾言好行隂德拯¶
寒困萬民悅而附之如父母焉¶
　　　夏馥¶
夏馥者不知何許人也少好道常服术和雲¶
母後入吳山遇赤須先生⬤之要法又遇桐¶
栢眞人授之黃水雲漿法行之得道馥少時<md:KR5d0055_HFL_111-004a>¶
<pb:KR5d0055_SBCK_111-4a>
被公府辟書致於桑樹乃去當時咸服其高¶
邁¶
　　　劉諷¶
劉諷字偉惠潁川人也師季主服日月精華¶
得道後歸鄉里託形杖履而去¶
　　　展上公¶
展上公者不知何許人也學道於伏龍地乃¶
植李彌滿所住之山上公得道今爲九宫右¶
保司其常白諸仙人云昔在華陽下食白李¶
美憶之未乆忽已三千嵗矣郭四朝後來住<md:KR5d0055_HFL_111-004b>¶
<pb:KR5d0055_SBCK_111-4b>
其處又種五果上公云此地善可種柰所謂¶
福鄉之柰可以除災癘¶
　　　周太賔(姜叔茂附)¶
周太賔巴陵侯姜叔茂者並不知何許人也¶
學道在句曲山種五果五菜貨之以市丹砂¶
今姜巴地多韭薤即其種耶二人並得仙叔¶
茂曾作書與太極官僚云昔學道於⬤谷得¶
道於少室飬翮於華陽待舉於逸域時乘飊¶
車宴于句曲太賔善鼓琴昔揮獨⬤乃彈而¶
八音和以敎麋長生孫廣田即登也二人後<md:KR5d0055_HFL_111-005a>¶
<pb:KR5d0055_SBCK_111-5a>
皆得道爾¶
　　　郭四朝¶
郭四朝者燕人也秦時得道來句曲山南所¶
住處作塘遏澗水令深基墌垣墻今猶有可¶
識處四朝乘小船遊戯其中毎扣船而歌其¶
一曰清池⬤雲岫長林鬱青葱⬤鳥翔幽野¶
悟言出從容鼓檝揚神波稽首乘晨風未獲¶
觧脫期逍遥丘林中其二曰浪神九陔外研¶
道遂全眞戢此靈鳳羽藏我華龍鱗高舉方¶
寸物萬吹皆垢塵顧哀朝生軰孰盡汝車輪<md:KR5d0055_HFL_111-005b>¶
<pb:KR5d0055_SBCK_111-5b>
其三曰遊空落飛飊虚歩無形方圓景煥明¶
霞九鳯唱朝陽揮翮扇天津菴藹慶雲翔遂¶
造太㣲戸挹此金梨漿逍遥⬤陔表不存亦¶
不亡其四曰駕欻舞神霄披霞帶九日高皇¶
齊龍輪遂造九華室神虎洞瓊林香風合成¶
一開闔幽㝠戸靈變⬤迹滅¶
　　　張⬤賔¶
張⬤賔者定襄人也曽舉茂才始師西河薊¶
公受服术行洞房白元之事後遇樊子明於¶
少室山授以遁變隱景之道昔在天柱山今<md:KR5d0055_HFL_111-006a>¶
<pb:KR5d0055_SBCK_111-6a>
來華陽内為理禁伯主諸水雨官玄賔善談¶
空無無者大有之宅小有所以生焉積小有¶
以養小無見大有以本大無有有亦無焉無¶
無亦有焉所以我目都不見物物亦不見無¶
⬤有以成無⬤無以得無於是無則無宅也¶
太空亦宅無矣我未生時天下皆無無也桐¶
栢諸靈仙亦不能折之自云曽於蓬莱遇宋¶
晨生論無粗得其意也¶
　　　趙威伯¶
趙威伯者東郡人也少好道受業於邯鄲張<md:KR5d0055_HFL_111-006b>¶
<pb:KR5d0055_SBCK_111-6b>
先生挹日月之景服九雲明鏡之華得道來¶
入華陽内為保命丞河圖云呉楚多有得見¶
太平者常語人云此論不虚此驗不久其所¶
存明鏡非世間常法又善嘯聲若衝風之擊¶
長林衆鳥之羣鳴須㬰歸雲四集零雨其濛¶
　　　樂長治¶
樂長治者不知何許人也仕漢桓帝至中書¶
侍郎後師中嶽李先生受歩七元法修之得¶
道¶
　　　杜昺<md:KR5d0055_HFL_111-007a>¶
<pb:KR5d0055_SBCK_111-7a>
杜昺字叔恭呉國錢塘人也年七八嵗與時¶
軰北郭戯有父老召昺曰此童子有不凡之¶
相惜吾已老不及見之昺早孤事後母至孝¶
有聞鄉郡三禮命仕不就歎曰方當人⬤殽¶
亂非正一之炁无以鎭之於是師餘杭陳文¶
子受治為正一弟子救治有效百姓咸附焉¶
後夜中有神人降云我張鎭南也汝應⬤吾¶
道法故來相授諸祕要方陽平治昺毎入靜¶
燒香能見百姓三五世禍福説之了然章書¶
符水應手即驗逺近道俗歸化如雲十年之<md:KR5d0055_HFL_111-007b>¶
<pb:KR5d0055_SBCK_111-7b>
内操米戸數萬晋大⬤謝安時為吳興太守¶
見黃白光以問昺昺曰君先世有隂德於物¶
慶流後嗣君當位極人臣尚書令陸納世世¶
臨終而並患侵滛瘡納時年始出三十忽得¶
此瘡昺爲奏章云令君大戹得過授納靈飛¶
散方納服之云年可至七十大司馬桓温北¶
伐問以捷不昺云公明年三月專征當挫其¶
鋒温至坊頭石門不開水涸粮盡為鮮卑所¶
攝謂弟子桃葉云恨不從杜先生言遂至此¶
敗苻堅未至夀春車⬤將軍謝⬤領兵伐堅<md:KR5d0055_HFL_111-008a>¶
<pb:KR5d0055_SBCK_111-8a>
問以勝負昺云我不可往往必無功彼不可¶
來來必覆敗是將軍効命之秋也堅果散敗¶
盧竦自稱先生常從弟子三百餘人昺以白¶
桓温竦恊東治老木之精⬤惑百姓比當逼¶
探宮闕然後乃死耳咸安中竦夜半從男女¶
數百人直入宮稱海西復位一時間官軍誅¶
勦温方歎伏後桓冲欲引昺息該為從事昺¶
辭曰吾兒孫並短命不欲令進仕至曾⬤孫¶
方得吾福耳昺曰吾去世後當以假吾法以¶
破大道者亦是小驅除也與黃巾相似少時<md:KR5d0055_HFL_111-008b>¶
<pb:KR5d0055_SBCK_111-8b>
消滅素書此言凾封付妻馮氏若有災異可¶
開示子姪勤修德自守隆安中瑯瑘孫泰以¶
妖惑陷咎及禍延者衆昺忽彌日聚集縱樂¶
無度勑書吏崇桃生市凶具令家作衣衾云¶
吾至三月二十六日中當行體尋小惡至期¶
於寢不覺尸柔炁潔諸道民弟子為之立碑¶
謚曰明師矣¶
　　　扈謙¶
扈謙者魏郡人也性縱誕不耻惡衣食好飲¶
酒不擇精麄常吟曰風從牖中入酒在杯中<md:KR5d0055_HFL_111-009a>¶
<pb:KR5d0055_SBCK_111-9a>
揺手握四十九靈光在上照巍峩藂蓍下獨¶
向㝠理⬤又曰進不登龍門退不求名位无¶
以消天日常作巍峩醉精於易占常在建康¶
後巷許新婦店前筮一卦一百錢日限錢五¶
百止次卦千錢不爲也謙母住尚方門外路¶
西有飬女三四人自料理謙日日送錢三百¶
供飬母餘錢二百謙以飲酒乞與貧寒晉海¶
西旦出見赤蛇盤于御⬤俄爾失蛇詔謙筮¶
卦易林曰晉室有磐石之固陛下有出宮之¶
象海西曰可消伏不謙曰後年應有大將北<md:KR5d0055_HFL_111-009b>¶
<pb:KR5d0055_SBCK_111-9b>
征失利以三萬人逆之於夀春北此災可消¶
明年秋桓温北討敗績咎豫州刺史袁眞不¶
爲後援誅眞還鎭石頭廢海西立簡文温妾¶
産息⬤至艱難謙筮曰公第西北六間馬敞¶
壊竟便産是男兒聲炁雄烈當震動四海温¶
賜謙錢三十萬謙云謙用筮錢常患不盡且¶
交无容錢處請還公庫温不聽許氏以空檻¶
借謙貯錢俄而夫人復送錢三十萬謙從得¶
温錢後日筮三卦以供飬母以温錢飲酒求¶
能酣客不問識與不識群聚極飲於是逺近<md:KR5d0055_HFL_111-010a>¶
<pb:KR5d0055_SBCK_111-10a>
嗜飲客隨謙者衆許氏常以賢人禮待謙不¶
計求酒之多少謙後斷不復詣許氏尋覓經¶
年忽於譙溝遇謙曰家中欲得檻用先令隨¶
還家取先所寄錢謙笑曰三年飲酒數千斗¶
唯四十者纔足相補正餘一百半許有耳大¶
夫不復足顧矣吾以爪刻壁記之寫筭便知¶
也許氏試依自言筭不差一文謙後母夜亡¶
謙旦還云因緣盡矣而去不知所之數日許¶
氏家人於落星路邉見謙卧地始謂其醉捉¶
手牽引唯空衣無尸也<md:KR5d0055_HFL_111-010b>¶
<pb:KR5d0055_SBCK_111-10b>
　　　朱庫¶
朱庫者不知何許人也乆服石春辟⬤符水¶
不飢不渇強丁不老庫忽云應得仙剋日發¶
與親舊别云當有迎者單衣白韐須⬤有兩¶
黃鶴下中庭庫便度世中庭仍有三黃鶴相¶
隨飛向東郭外成三黃衣道士⬤手東行因¶
郷人附書與家家人看尸唯有空殻者¶
　　　姜伯眞¶
姜伯眞者不知何許人也少好道在猛山採¶
藥忽值仙人使伯眞平立日中背後觀之其<md:KR5d0055_HFL_111-011a>¶
<pb:KR5d0055_SBCK_111-11a>
心不正仙人曰勤學之至而不知心不正爲¶
失因教之服石腦石腦色斑柔軟形如小石¶
處所皆有乆服身⬤而不渇後遂得仙繁陽¶
子服之亦得道¶
雲笈七籖卷之一百一十一<md:KR5d0055_HFL_111-011b>¶
<pb:KR5d0055_SBCK_111-11b>
<md:KR5d0055_HFL_112-001a>¶
<pb:KR5d0055_SBCK_112-1a>
雲笈七籖
