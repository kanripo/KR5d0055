# -*- mode: mandoku-view -*-
#+TITLE: 雲笈七籖
#+DATE: 2015-09-11 07:40:17
#+PROPERTY: BASEEDITION HFL
#+PROPERTY: WITNESS SBCK
#+PROPERTY: JUAN 93

論要記¶
　　　神仙可學論¶
洪範嚮用五福其一曰夀延命至於期頥皇¶
天猶以為景福之最况神仙度世永無窮乎¶
然則長生大慶無等倫以儔擬當代之人忽¶
而不尚何哉嘗試論之中智已下逮于庶民¶
與飛走蛸翹同其自生自死昧識所不及聞¶
道則相與笑之中智已上為名教所檢區區<md:KR5d0055_HFL_093-001b>¶
<pb:KR5d0055_SBCK_093-1b>
於三綱五常不暇聞道而若存若亾能挺然¶
竦身而不使常情汨沒專以修鍊為務者千¶
萬人中或一人而已又行之者宻得之者隱¶
故舉俗罕為其方悲夫昔桑矯問於涓子曰¶
自古有死復云有仙如之何涓子曰兩有耳¶
夫言兩有者為理無不存理無不存則神仙¶
可學也嵇公言神仙特受異氣禀之自然若¶
積學所能致此未必盡其端矣有不因脩學¶
而致者禀受異氣也有必待學而後成者功¶
業充也有學而不得者初勤中墯誠不終也<md:KR5d0055_HFL_093-002a>¶
<pb:KR5d0055_SBCK_093-2a>
三者各有其㫖不可以一貫推之人生天地¶
之中殊於衆⬤明矣感則應激則通所以耿¶
恭援刀平陸泉湧李廣發天伏石飲羽精誠¶
在於斯須擊猶土石應若影響况丹懇乆著¶
真君豈不為之潜運乎潜運則不死之階立¶
致矣孰為真君則太上也為神明宗極獨在¶
於窅㝠之先高居紫微之上陰隲兆庶詩稱¶
上帝臨汝書曰天監孔明福善禍淫不差毫¶
末而迷悟之子焉測其源日用不知背本向¶
末故逺於仙道者有七焉近於仙道亦有七<md:KR5d0055_HFL_093-002b>¶
<pb:KR5d0055_SBCK_093-2b>
焉當世之士未能窺妙門洞幽⬤雷同以泯¶
滅爲真實生成爲假幻但所取者性所爲者¶
形甘之死地乃爲常理殊不知乾坤爲易之¶
韞乾坤毀則無以見易形氣者爲性之府形¶
氣敗則性無所存性無所存於我何有逺於¶
仙道一也其次謂仙必有限竟歸淪墜之弊¶
彼昏於智察則信誣誷詎知塊然之有起自¶
寥然之無積虚而生神神用而孕氣氣凝而¶
漸著累著而成形形立神居乃爲人矣故任¶
其流遁則死反其宗源則仙所以招真以鍊<md:KR5d0055_HFL_093-003a>¶
<pb:KR5d0055_SBCK_093-3a>
形形清則合於氣含道以鍊氣氣清則合於¶
神體與道㝠謂之得道道固無極仙豈有窮¶
乎舉世大迷終於不悟逺於仙道二也其次¶
强以存亾為一體謬以前識為悟真形骸以¶
敗散為期營魄以更生為用乃厭見有之質¶
惟謀將來之身安知入造化之洪鑪任陰陽¶
之鼓鑄遊魂遷革别守他器神歸異族識昧¶
先形猶鳥化為魚魚化為鳥各從所適兩不¶
相通形變尚莫之知何况死而再造誠可哀¶
者而人不哀逺於仙道三也其次以軒冕為<md:KR5d0055_HFL_093-003b>¶
<pb:KR5d0055_SBCK_093-3b>
得意功名爲不朽悦色躭聲豐衣厚味自謂¶
封植爲長䇿貽後昆爲逺圗焉知盛必衰高¶
必危得必喪成必虧守此用爲深固置清虚¶
於度外肯以恬智交養中和率性通真爲意¶
乎逺於仙道四也其次強盛之時爲情愛所¶
役斑白之後有希生之心雖修學始萌而傷¶
殘未補靡蠲積習之性空務皮膚之好竊慕¶
道之名乖契真之實不除死籍未載⬤籙嵗¶
月荏苒大期奄至及將殂謝而怨咎神明逺¶
於仙道五也其次聞大丹可以羽化服食可<md:KR5d0055_HFL_093-004a>¶
<pb:KR5d0055_SBCK_093-4a>
以延齡遂汲汲於鑪火孜孜於草木財屢空¶
於八石藥難効於三關不知金液待訣於靈¶
人芝英必資於道氣莫究其本務之於末竟¶
無所就謂古人欺我逺於仙道六也其次身¶
棲道流心溺塵境動違科禁靜無修習外招¶
清浄之譽内蓄姦回之謀人乃可欺神不可¶
誷逺於仙道七也若乃性躭⬤虚情寡嗜好¶
不知榮華之可貴非強力以自高不見淫僻¶
之可欲非閑邪以自正體至仁含至靜超跡¶
塵滓棲真物表想道結襟以無為為事近於<md:KR5d0055_HFL_093-004b>¶
<pb:KR5d0055_SBCK_093-4b>
仙道一也其次希高敦古尅意尚行知榮華¶
為浮寄忽之而不顧知聲色能伐性捐之而¶
不取剪陰賊樹陰徳懲忿欲齊毁譽處林嶺¶
脩清真近於仙道二也其次身居禄位之場¶
心遊道徳之鄉奉上以忠臨下以義於己薄¶
於人厚仁慈恭和弘施博愛外混囂濁内含¶
澄清潜行宻修好生惡死近於仙道三也其¶
次蕭灑蓽門樂貧甘賤抱經濟之器泛若無¶
洞古今之學曠若虚爵之不從禄之不受⬤¶
乎以方外為尚恬乎以攝生為務近於仙道<md:KR5d0055_HFL_093-005a>¶
<pb:KR5d0055_SBCK_093-5a>
四也其次禀明穎之姿懷秀拔之節奮㤀機¶
之旅當鋭巧之師所攻無敵一戰而勝然後¶
靜以安身和以保神精以致真近於仙道五¶
也其次追悔既往洗心自新雖失之於壯齒¶
冀收之於晚節以功補過過落而功全以正¶
易邪邪㤀而正在轗軻不能移其操諠譁不¶
能亂其情唯精惟微積以誠著近於仙道六¶
也其次至忠至孝至貞至廉案真誥之言不¶
待脩學而自得比干剖心而不死⬤風溺水¶
而復生伯夷叔齊曽參孝巳人見其沒道之<md:KR5d0055_HFL_093-005b>¶
<pb:KR5d0055_SBCK_093-5b>
使存如此之流咸入仙格謂之⬤景潜化死¶
而不㤀此例自然近於仙道七也放彼七逺¶
取此七近謂之拔陷區出溺塗碎禍車登福¶
輿始可與涉神仙之津矣於是識元命之所¶
在知正氣之所由虚凝澹泊怡其性吐故納¶
新和其神髙虚保定之良藥匡補之使表裏¶
兼濟形神俱超雖未昇騰吾必謂之揮翼於¶
丹霄之上矣夫道無為無形有情有性故曰¶
人能思道道亦思人道不負人人負於道淵¶
哉言乎世情謂道體⬤虚則貴無而賤有人<md:KR5d0055_HFL_093-006a>¶
<pb:KR5d0055_SBCK_093-6a>
資器質則取有而遺無庸知有自無而生無¶
因有而明有無混同然後爲至故空寂玄⬤¶
大道無象之象也兩儀三辰大道有象之象¶
也若但以虚極爲妙不應以⬤納元氣流隂¶
陽生天地運日月也故有以無爲用無以有¶
爲資是以覆載長存真聖不滅故爲生者天¶
地之大徳也所以見宇宙之廣萬物之殷爲¶
吾存也若煙散灰滅何異於天傾地淪彼徒¶
昭昭非我所有故曰死者天人之荼毒孰能¶
黜彼荼毒拂衣絶塵獨與道隣道豈逺乎⬤<md:KR5d0055_HFL_093-006b>¶
<pb:KR5d0055_SBCK_093-6b>
斯至矣夫至虚韞妙待感而靈猶金石含響¶
待擊而鳴故豁方寸以契虚虚則靜憑至静¶
以積感感則通通則宇宙泰定天光發明形¶
性相資未始有極且人之禀形模範天地五¶
蔵六府百關四肢皆神明所居各有主守存¶
之則有廢之則無有則生無則死故去其死¶
取其生若乃諷太帝之金書研洞真之玉章¶
集帝一於絳宫列三元於紫房吸二曜之華¶
景登七元之靈綱道備功全則不必琅玕大¶
還而高舉矣此皆自凡而為仙自仙而為真<md:KR5d0055_HFL_093-007a>¶
<pb:KR5d0055_SBCK_093-7a>
真與道合謂之神人神人能存能亡能晦能¶
光出化機之表入太漠之鄉無心而朗鑒無¶
翼而翺翔嬉明霞之館宴羽景之堂歡齊浩¶
劫而無疆夀同太虚而不可量此道布在金¶
簡安可輕宣其宻奥哉好學之士宜啟玉檢¶
以探其祕焉又儒墨所宗忠孝慈愛仙家所¶
尚則慶及王侯福薦祖考祚流子孫其三者¶
孰為大於戯古初不得而詳羲軒已來廣成¶
赤松令威安期之徒何代不有逺則載於竹¶
帛近則接於見聞古今得者皎皎如彼神仙<md:KR5d0055_HFL_093-007b>¶
<pb:KR5d0055_SBCK_093-7b>
可學炳炳如此凡百君子胡不勉之哉¶
　　　道性論¶
天尊告善才言善男子我欲海空修習因者¶
即是道性道性無生無滅無生滅故即是海¶
空海空之空無因無果無因果故以破煩惱¶
以是因縁名為修習善才又言如是所説道¶
性之性無生無滅衆生道性為悉共有各各¶
有之若共者一人得入海空蔵時一切衆生¶
亦應俱入譬如怨讎或千或百若一人可和¶
千百則千百亦和一人相怨道性亦爾一人<md:KR5d0055_HFL_093-008a>¶
<pb:KR5d0055_SBCK_093-8a>
時和一切衆生道性不一不二究竟平等猶¶
如虚空一切衆生同共有之天尊告曰善男¶
子深山有寶名曰上勝人若取之則成富有¶
衆生道性亦復如是善才又言如所説上勝¶
寶者是一是多若一者一人得已則應有盡¶
山空寶盡云何而言一切衆生修持淨戒得¶
入一乗海空智蔵若是多者云何而言是海¶
空者非一切法衆生道性亦如是耶天尊答¶
曰善男子譬如一路或大或小一切衆生悉¶
於中行無障礙故道性衆生亦復如是善男<md:KR5d0055_HFL_093-008b>¶
<pb:KR5d0055_SBCK_093-8b>
子譬如寶珠唯有一門雖有人多經遊出入¶
曽無逼怎亦無人能破壞寶珠而賫持去道¶
性衆生亦復如是善男子譬如橋梁隨諸行¶
人或重或輕以是橋梁無有増减衆生道性¶
亦復如是又譬如鹽味置於諸物乃至水中¶
皆悉鹹物物不名鹽鹽不名物乃至水中亦¶
復如是名字雖變性不失偏五味之中皆悉¶
鹹味若有飲水鹽味甚逼實不見鹽於水中¶
衆生道性亦復如是維遍五道長短異身而¶
道性常一不異<md:KR5d0055_HFL_093-009a>¶
<pb:KR5d0055_SBCK_093-9a>
　　　三相論¶
海空智蔵⬤云三相者所謂有相非有相非¶
無相若照此相則得入於智慧之源夫觀三¶
相舛越不同自有衆生從有相觀入至無相¶
自有衆生從無相觀入至有相自有衆生神¶
意定然非彼二相而得觀見有無之相善男¶
子若有衆生作人學人常運其心從有觀無¶
而樹意言我見萬物今雖現有必歸於無當¶
知一切盡是虚無非有實事無湛然慧無觀¶
空慧無應用慧當知此人是爲斷見雖似智<md:KR5d0055_HFL_093-009b>¶
<pb:KR5d0055_SBCK_093-9b>
慧而乖其宗善男子若復有人常運其心従¶
無觀有而樹意言即此世中皆從無生向本¶
無此而今有之有何縁生必因於無是知無¶
中皆悉有有以有有故一切無無當知此人¶
是為狭見雖以智慧而失其宗善男子若復¶
有人常運其心従非有非無中觀於有無而¶
樹意言即世衆生悉皆非有亦復非無所以¶
爾者若言有者則終㱕無若言無者今見則¶
有若必爾者則為不定不定業故不得出生¶
人天果報當知六道形有則有形滅則無若<md:KR5d0055_HFL_093-010a>¶
<pb:KR5d0055_SBCK_093-10a>
作此觀是謂㦯見非謂智慧如此三見失智¶
慧本善男子若復有人觀於三者作如此心¶
曰我觀一切無即是寂寥不能生物豁然不¶
動不能感應善男子譬如大山善能興雲生¶
雨如此等從有出有決定當知無無不出又¶
復觀於既有形質即此形質是有象有離此¶
形質無處名有又復觀於非有非無善男子¶
譬如風聲聲響遍徹如此等例風質非無質¶
不可得若言實有又非礙著響亦如是應知¶
此例非有非無若有學人作此觀者亦皆失<md:KR5d0055_HFL_093-010b>¶
<pb:KR5d0055_SBCK_093-10b>
於智慧之本善男子復有人觀於三相作四¶
種意妙無妙有麤無麤有明此四意自然能¶
見非有非無何謂妙無即是道性以何因縁¶
道性之理自為妙無以淵寂故以應感故若¶
以住於淵寂之地觀於諸有則見無相若以¶
住於感應之地觀於諸有則見有相善男子¶
若言道性命為無有中有應感若言道性令¶
為有者而實寂泊以是當知道性之有非世¶
間有道性之無是謂妙無何等因縁觀於妙¶
有即是應感法身之端嚴茂發起超絶三有<md:KR5d0055_HFL_093-011a>¶
<pb:KR5d0055_SBCK_093-11a>
雖有其質不同凡有以是因縁謂為妙有善¶
男子以何因縁觀於麤無麤無即無無感無¶
應空處寂漠豁然而已謂為麤無善男子以¶
何因縁觀於麤有若麤有者即是質礙以礙¶
著故謂為麤有善男子若能善知遍此四意¶
分别體相當知此人已得知非有非無以何¶
因縁而得知之即尋道性義理得之若有學¶
人習觀三相了此四意則為入於智慧寶城¶
遊智慧室坐智慧床餐智慧食是得智慧機¶
相之本<md:KR5d0055_HFL_093-011b>¶
<pb:KR5d0055_SBCK_093-11b>
　　　真相論¶
曜明真人稽首問天尊曰不審世間真相為¶
一相耶天尊告言曜明真士今當問子子之¶
所見為法見耶曜明荅曰世間真相有法見¶
耶有相見耶天尊荅曰吿言真相世間本無¶
差别衆生所見未能通逹但觀其相未能見¶
法是故分别世間真相其相不同今以慧眼¶
觀世間相即相是真能了真相名為見法以¶
是之故不壞世間而得真相曜明又曰不壞¶
世間而得真相未審世間何以為相而言不<md:KR5d0055_HFL_093-012a>¶
<pb:KR5d0055_SBCK_093-12a>
壞即是真相天尊曰世間相者即是無明貪¶
著愛見瞋恚愚癡等諸煩惱是世間相若人¶
能知煩惱性空本無貪愛無明永靜無法可¶
斷以是當知不㫁煩惱而得真相無相無㫁¶
無得無明無法無㫁無得名斷煩惱無斷名¶
得真相以是當知不㫁煩惱而得真相如向¶
所説是有二種一者相見二者法見法見之¶
人言得真相相見之人言得煩惱以是當知¶
法見之人常得妙本故得真相相見之人常¶
觀麤迹故得煩惱若人能知煩惱性空未曽<md:KR5d0055_HFL_093-012b>¶
<pb:KR5d0055_SBCK_093-12b>
有法從迹觀本名得法見¶
　　　陰陽五行論¶
陰潜陽内陽伏陰中陰得陽蒸故能上昇陽¶
得陰制故能下降陽蒸陰以息氣陰凝陽以¶
澄精日月昇降乾坤交泰而萬化成焉陰陽¶
自少至老而分為五行少陽成木老陽成火¶
少陰成金老陰成水參而和之而成夫婦火¶
性炎蒸木性勁直金性堅剛水性潤滋土性¶
和柔故木以發之火以化之水以滋之土以¶
和之金以勁之故得品物成焉五勝者皆以<md:KR5d0055_HFL_093-013a>¶
<pb:KR5d0055_SBCK_093-13a>
生我為利尅彼為用利用相乗故有成敗經¶
云五行相尅萬物悉可全云動靜者終始之¶
道聚散者化生之門也陽其動乎陰其處乎¶
動以生之靜以息之淳陽不生淳陰不成陰¶
陽更用晝夜相資晝日行陽夜月行陰陽養¶
於陰陰發於陽而明生焉陽和氣者發於春¶
王於夏收於秋蔵於冬九地之下反有陽九¶
天之上反有陰故十一月卦辭云復見其天¶
地之心乎陽在下也陽伏地内潜靜之時故¶
見天心其在人也腎蔵於陽腦潜於陰及其<md:KR5d0055_HFL_093-013b>¶
<pb:KR5d0055_SBCK_093-13b>
老也和氣不足陰陽將散則陽上昇陰下降¶
故腦⬤而腎冷腎無陽氣則脚無力腦無陰¶
氣則眼目不明故陰陽不交萬物不成純陽¶
亢極則日月無光草木以之焦枯純陰滯畜¶
則霖雨淫霔水淹以之漂蕩故陰陽相磨天¶
地相盪震而為雷擊而為電鼓而為風結而¶
為雹蒸而為雲霧液而為雨露凝而為霜雪¶
和氣為民人偏氣為禽獸雜氣為草木煩氣¶
為蟲魚¶
雲笈七籖卷之九十三
<pb:KR5d0055_SBCK_093-14a>
<md:KR5d0055_HFL_094-001a>¶
<pb:KR5d0055_SBCK_094-1a>
雲笈七籖卷之九十四　以四¶¶
　仙籍語論要記¶
　　　坐忘論(并序凡七篇)¶
夫人之所貴者生也生之所貴者道也人之¶
有道如魚之有水涸轍之魚猶希升水弱喪¶
之俗無心造道惡生死之苦愛生死之業重¶
道德之名輕道德之行喜色味為得志鄙恬¶
素為窮辱竭難得之貨市來生之福縱易染¶
之情喪今身之道自云智巧如夢如迷生來<md:KR5d0055_HFL_094-001b>¶
<pb:KR5d0055_SBCK_094-1b>
死去循環萬劫審惟倒置何甚如之故妙真¶
經云人常失道非道失人人常去生非生去¶
道故養生者慎勿失道爲道者慎勿失生使¶
道與生相守生與道相保
