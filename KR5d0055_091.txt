# -*- mode: mandoku-view -*-
#+TITLE: 雲笈七籖
#+DATE: 2015-09-11 07:40:17
#+PROPERTY: BASEEDITION HFL
#+PROPERTY: WITNESS SBCK
#+PROPERTY: JUAN 91
¶¶
　　　七部名數要記¶
　　　　九守(凡九篇)¶
守和第一¶
老君曰天地未形窅窅㝠㝠渾而為一自然¶
清澄凝濁爲地清微爲天離爲四時分爲隂¶
陽精氣爲人煩氣爲蟲剛柔相成萬物乃生¶
精神本乎天骨骼根乎地精神入其門骨骼¶
反其根我尚何存故聖人法天順地不拘於<md:KR5d0055_HFL_091-001b>¶
<pb:KR5d0055_SBCK_091-1b>
俗不誘於人以天為父以地為母隂陽為綱¶
四時為紀天静以清地定以寧萬物失者死¶
順者生故静寞者神明之宅也虛無者道之¶
所居也夫精神所受於天也而骨骼所禀於¶
地也故曰一生二二生三三生萬物萬物負¶
隂而抱陽沖氣以為和故貴在守和¶
守神第二¶
老君曰人之受天地變化而生也一月而膏¶
二月而胞三月而胚四月而胎五月而筋六¶
月而骨七月而成八月而動九月而躁十月<md:KR5d0055_HFL_091-002a>¶
<pb:KR5d0055_SBCK_091-2a>
而生形骸以成五蔵乃形肺主鼻腎主耳心¶
主舌肝主眼外為表中為裏頭之圓以法天¶
足之方以象地天有四時五行九星三百六¶
十日人有四支五蔵九竅三百六十節天有¶
風雨寒暑而人有興居喜怒膽為雲肺為氣¶
脾為風腎為電肝為雷以與天地相比⬤而¶
人之心為主耳目者日月也血氣者風雨也¶
日月失其行薄蝕無光風雨非其時毁折生¶
災五星失其度羣受其殃天地之道至闊且¶
大尚猶節其章光愛其神明人之耳目何能<md:KR5d0055_HFL_091-002b>¶
<pb:KR5d0055_SBCK_091-2b>
久勞而不息人之精神何能馳騁而不乏是¶
故聖人内守而不失¶
守氣第三¶
夫血氣者人之華也五蔵者人之精也血氣¶
専乎内而不越外則胷腹充而嗜欲寡嗜欲¶
寡即耳目精而視聽明五蔵能屬於心而無¶
離即氣意勝而行不僻精神盛而氣不散以¶
聽無不聞以視無不見以為無不成患禍無¶
由入邪氣不能襲故所求多者所得少所見¶
大者所知小夫孔竅者精神之户牖也氣意<md:KR5d0055_HFL_091-003a>¶
<pb:KR5d0055_SBCK_091-3a>
者五蔵之使候也故耳目淫於聲色則五蔵¶
揺動而不定血氣淫蕩而不休精神馳騁而¶
不守禍福之至雖如丘山無由識之矣故聖¶
人愛而弗越誠使其耳目清明⬤逹無所誘¶
慕氣意虚無和静而少嗜慾五蔵便利精神¶
内守形骸不越即觀乎往世之外来事之内¶
禍福之間何足見也故其出彌逺者其知彌¶
少以言精神之不可使外淫也故五色亂目¶
使目不明五音入耳使耳不聰五味亂口使¶
口厲爽趨舍滑心使性飛颺故嗜欲使人之<md:KR5d0055_HFL_091-003b>¶
<pb:KR5d0055_SBCK_091-3b>
氣衰殺好憎使人之心勞倦疾至即志氣日¶
耗也夫人所以不能終其天年者以其生生¶
之謂也夫唯無以生為者即所以長得生也¶
天地運而相通萬物總而為一能知一即無¶
一之不知也不能知一即無一之能知也吾¶
處天下亦為一物而物二物也物之與物何¶
以相物欲生不可事也憎死不可辭也賤之¶
不可憎也貴之不可喜也自其資而寧之弗¶
敢極也敢極即失至樂矣¶
老君曰所謂聖人者因時而安其位當世而<md:KR5d0055_HFL_091-004a>¶
<pb:KR5d0055_SBCK_091-4a>
樂其業夫哀樂者徳之邪也好憎者心之累¶
也喜怒者道之過也故其生也天行其死也¶
物化静即與隂合徳動即與陽同波故心者¶
形之主也神者心之寳也形勞而不休即蹷¶
精用而不已即竭是故聖人尊之弗敢越以¶
無應有必究其理以虚受實必窮其節恬愉¶
虚静以終其命無所踈無所親抱徳飬和以¶
順於天與道為際與徳為隣不為福始不為¶
禍先死生無變於己故曰至人即神以求無¶
不得也即神以為無不成也<md:KR5d0055_HFL_091-004b>¶
<pb:KR5d0055_SBCK_091-4b>
守仁第四¶
老君曰輕天下即神無累細萬物即心不惑¶
齊死生即意不懾同變化即明不⬤夫至人¶
倚不立之柱行無闗之塗禀不端之府學不¶
死之師無往而不遂無至而不通屈伸俯仰¶
抱命而行宛轉禍福利害不足以患心夫為¶
義者可迫以仁而不可劫以兵可止以義而¶
不可懸以利君子義死不可以富貴留故為¶
仁義者不可以死亡恐也况於無為者乎無¶
為即無累無累之人以天下為量夫上觀至<md:KR5d0055_HFL_091-005a>¶
<pb:KR5d0055_SBCK_091-5a>
人之論源道徳之意以考世俗之行乃足薄¶
也¶
守簡第五¶
老君曰尊勢厚利人之所貪也比之身即賤¶
故聖人食足以充虚接氣衣足以盖形蔽寒¶
適情辭餘不貪多積清目不視静耳不聽閉¶
口不言委心不慮棄聦明反泰一休精神去¶
知故無好無憎是爲大通除穢去累莫若未¶
始出其宗何爲而不成故知養生之和者即¶
不可懸以利通乎外内之府者不可誘以勢<md:KR5d0055_HFL_091-005b>¶
<pb:KR5d0055_SBCK_091-5b>
無外之外至大無内之内至貴能知大貴何¶
往而不遂也¶
守易第六¶
老君曰古之道者理情性治心術飬以和持¶
以適樂道而忘賤安徳而忘貧性有弗欲而¶
不拘心有弗樂而不有無益於情者不以累¶
徳不便於性者不以滑和縱身肆意度制可¶
以為天下儀量腹而食度形而衣容身而游¶
適情而行餘天下而弗有委萬物而弗利豈¶
為貴賤貧富失其性命哉若然可謂能體道<md:KR5d0055_HFL_091-006a>¶
<pb:KR5d0055_SBCK_091-6a>
矣¶
守清第七¶
老君曰人所受形於天者耳目之於聲色也¶
口鼻之於芳臭也肌膚之於寒温也其情一¶
也或以死或以生或為君子或為小人其所¶
以為制者異也神者知之源也神清即知明¶
知者心之府也知公即心平人莫鑒於流水¶
而鑒於澄水者以其清且浄也故神清意平¶
乃能制物之情故用者必假之於弗用也夫¶
鑒明者塵垢弗汙染也神清者嗜欲弗躭著<md:KR5d0055_HFL_091-006b>¶
<pb:KR5d0055_SBCK_091-6b>
也故心有所至神既然之反之於虚即消爍¶
滅息矣此聖人之游也故治天下者必逹性¶
命之情而後可已¶
老君曰夫所謂聖人者適情而已量腹而食¶
度形而衣節乎已而貪汙之心無由生故能¶
有天下者必無以天下為者也能有名譽者¶
必不以趨行求者也誠逹乎性命之情仁義¶
自付若夫神無所奄心無所載通同修逹澹¶
然無事勢利不能誘也聲色不能淫也辯者¶
不能説也知者不能動也勇者不能恐也此<md:KR5d0055_HFL_091-007a>¶
<pb:KR5d0055_SBCK_091-7a>
乃真人之道也夫生生者不死化物者不化¶
不達乎此雖知統天地明照日月辯解連環¶
澤潤金石猶無益於天下故聖人不失所守¶
老君曰静漠恬淡所以飬生也和愉虚無所¶
以處徳也外不亂内即性得其宜静不動和¶
即得安其位飬生以安世抱徳以終年可謂¶
能體道矣若然者血脉無欝墐五蔵無積氣¶
禍福弗能撓滑毁譽弗能塵累非有其世孰¶
能濟焉有其人不待時身猶不能脱又况無¶
道乎夫目察秋毫之末者耳不聞雷霆之聲<md:KR5d0055_HFL_091-007b>¶
<pb:KR5d0055_SBCK_091-7b>
耳調玉石之音者目不見太山之峻故小有¶
所志者必大有所忘今萬物之来擢㧞吾性¶
倦苦吾情精若泉源雖欲勿衰其可得耶今¶
盆水清之終日不能見塵瞹濁之不過一撓¶
即不能見方圓之象精神難清而易濁猶盆¶
水也¶
老君曰上聖法天其次尚賢其下任臣任臣¶
者危亡之道也尚賢者疑惑之源也法天者¶
治天地之道虚静爲主虚無不受静無不待¶
知虚静之道乃能終始故聖人以静爲治以<md:KR5d0055_HFL_091-008a>¶
<pb:KR5d0055_SBCK_091-8a>
動為亂故曰勿惑勿攖萬物将自清勿驚勿¶
駭萬物将自理謂之天道¶
守盈第八¶
老君曰天子公侯以天下一國為家以萬物¶
為稸懐天下之有萬物之多即氣實而志驕¶
大者用兵侵伐小者居傲淩下用心奢廣譬¶
猶飄風暴雨不可長久是以聖人以道損之¶
執一無為以損冲氣見小守柔退而無為法¶
於江海江海弗為百川自歸故能成其大聖¶
人弗强萬兆自歸故能成其王為天下牝故<md:KR5d0055_HFL_091-008b>¶
<pb:KR5d0055_SBCK_091-8b>
能不死人自愛故能成其貴萬乗之勢以萬¶
物為功名權任至重不可以自輕自輕則功¶
名不成天之道大以小成多以少生故聖人¶
以道蒞天下柔弱㣲妙者見小也儉嗇損缺¶
者見少也見小故能成其大見少故能成其¶
美也天之道抑髙舉下損有餘奉不足江海¶
處地之不足故天下歸之奉之聖人卑謙清¶
浄辭讓者見下也虚心無為者見不足也見¶
下者故能致其髙見不足者故能成其賢跂¶
者不立矜者不長强梁者死滿溢者亡飄風<md:KR5d0055_HFL_091-009a>¶
<pb:KR5d0055_SBCK_091-9a>
驟雨不終日小谷不能須臾盈飄風驟雨行¶
强梁之氣故不能久而滅小谷處强梁之地¶
故不得不奪是以聖人執雌牝去此奢泰不¶
敢行强梁之氣執雌牝故能立其雄不敢奢¶
泰故能長久也¶
老君曰天道極即盈盈即損日月是也故聖¶
人保沖氣不敢自滿日進以牝功徳不衰天¶
道自然也人之情性皆好髙而惡下好得而¶
惡亡好利而惡病好尊而惡卑賤衆人為之¶
故弗能成執之故弗能得是以聖人法天弗<md:KR5d0055_HFL_091-009b>¶
<pb:KR5d0055_SBCK_091-9b>
為而成不執即得與人同情而異道故能長¶
久故三皇五帝有戒之器命曰侑巵其沖即¶
正其盈即覆夫物盛即衰日中則移月滿則¶
虧樂終而悲是故聰明俊智守以愚多聞博¶
辯守以儉武勇驍力守以畏貴富廣大守以¶
狹徳施天下守以讓此五者先王之所以守¶
天下也服此道者不欲盈夫唯不盈是以能¶
弊不新成¶
守弱第九¶
老君曰聖人與隂俱閉與陽俱開能至於無<md:KR5d0055_HFL_091-010a>¶
<pb:KR5d0055_SBCK_091-10a>
樂也即無不樂也即至樂極矣是以内樂外¶
不樂以樂内者也故有以自樂也即至貴乎¶
天下所以然者因天下而為天下也天下之¶
要不在於彼而在於我不在於人而在於身¶
身得即萬物備矣故逹於心術之論者即嗜¶
欲好憎外矣是故無所喜無所怒無所樂無¶
所苦萬物⬤同無非無是故士有一定之論¶
女有不易之行不待勢而尊不須財而富不¶
須力而强不利財貨不貪勢名不以貴為安¶
不以賤為危形神氣志各居其宜夫形者生<md:KR5d0055_HFL_091-010b>¶
<pb:KR5d0055_SBCK_091-10b>
之舍也氣者生之元也神者生之制也一失¶
其位即二者傷矣故以神為主者形從而利¶
以形為制者神從而害貪驕多欲之人冥乎¶
勢利誘慕乎名位㡬以過人之智立髙於世¶
即精神日耗以逺久淫而不還形閉口距即¶
無由入矣是以時有盲妄之患夫精神氣志¶
者静而日充以壮躁而日耗以老是故聖人¶
持養其神和弱其氣平夷其形而與道沈浮¶
如此則萬物之化無不偶也百事之變無不¶
應也<md:KR5d0055_HFL_091-011a>¶
<pb:KR5d0055_SBCK_091-11a>
老君曰所謂真人者性合乎道者也故有若¶
無實若虚治其内不知其外明白入素無為¶
而復樸體性抱神以逰天地之間芒然彷徉¶
塵埃之外逍遥無事之業機械知巧弗載於¶
心審於無假不與物遷見事之化而守其宗¶
心意専於内通逺歸於一居不知所為行不¶
知所之弗學而知弗視而見弗為而成弗治¶
而辨感而應迫而動不得已而用如光之不¶
耀如景之不炎以道為循有待而然廓然而¶
虚清靜而無為以死生為一化以萬異為一<md:KR5d0055_HFL_091-011b>¶
<pb:KR5d0055_SBCK_091-11b>
方有精而弗使有神而弗行守大渾之樸立¶
至精之中其寝不夢其知不萌其動無形其¶
靜無體存而若亡生而若死出入無間役使¶
⬤神所以能假乎道者也使神陽逹而不失¶
於充日夜無隂而與物爲春即是合而生時¶
於心者也故形有靡而神未甞化以不化應¶
化千變萬化千變萬轉而未始有極化者復¶
歸於無形者也不化者與天地俱生者也故¶
生者未甞其生化者未甞其化此真人之游¶
也純粹素樸之道矣<md:KR5d0055_HFL_091-012a>¶
<pb:KR5d0055_SBCK_091-12a>
　　　十三虚無¶
老君曰生從十三虚無清静㣲寡柔弱卑損¶
時和嗇¶
一曰遺形忘體恬然若無謂之虚¶
二曰損心棄意廢偽去欲謂之無¶
三曰専精積神不與物雜謂之清¶
四曰反神服氣安而不動謂之静¶
五曰深居閑處功名不顯謂之㣲¶
六曰去妻離子獨與道遊謂之寡¶
七曰呼吸中和滑澤細㣲謂之柔<md:KR5d0055_HFL_091-012b>¶
<pb:KR5d0055_SBCK_091-12b>
八曰緩形從體以奉百事謂之弱¶
九曰憎惡尊榮安貧樂辱謂之卑¶
十曰遁盈逃滿衣食麤踈謂之損¶
十一曰静作随陽應變却邪謂之時¶
十二曰不飢不渴不寒不暑不喜不怒不哀¶
不樂不疾不遲謂之和¶
十三曰愛視愛聽愛言愛慮堅固不費精神¶
内守謂之嗇¶
　　　七報¶
真人曰負隂抱陽因縁各異捨死得生果報<md:KR5d0055_HFL_091-013a>¶
<pb:KR5d0055_SBCK_091-13a>
不同為善善至為惡惡来如影隨形毫分無¶
謬善惡多端福報難數大而言之其標有七¶
一者先身施功布徳救度一切今身所行與¶
先不異必得化生福堂超過八難受人之慶¶
天報自然¶
二者先身好學志合神仙崇奉⬤科敬信靈¶
文念善改惡立行入真今身所行與先不異¶
得接帝皇名書紫簡上昇玉晨¶
三者先身樂道不憚苦寒隨師執役唯勞為¶
先飢渴務效不生怨言今身所行與先不異<md:KR5d0055_HFL_091-013b>¶
<pb:KR5d0055_SBCK_091-13b>
得䇿飛軿遊宴五嶽乗虚落烟¶
四者先身貞潔不淫不姧不貪不慾見色無¶
歡心如死灰執固道源今身所行與先不異¶
得報靈人超度三塗五苦不經¶
五者先身施善願天普隆同得昇度去離八¶
難衆身不過已身不安割已之服以拯窮寒¶
捐粮餉鳥遺物空山今身所行與先不異四¶
司稱善感徹玉皇書名紫簡禮補上仙¶
六者先身忠孝恭奉尊親崇敬勝已宗禮師¶
君腹目相和如同一身心無嫉妬口無輕言<md:KR5d0055_HFL_091-014a>¶
<pb:KR5d0055_SBCK_091-14a>
内外齊并動止合真今身所行與先不異得¶
受靈人不經三塗超過八難善善相注福福¶
相資七者生世不良懐惡抱姧攻伐師尊訾¶
毁聖文不崇靈章疑二天真外形浮好假求¶
華榮口是心非行負道源竊盗經書不盟而¶
宣泄露秘訣流放非真今身所行與先不異¶
違科犯忌身入罪源七祖横罹責及窮魂身¶
死負掠食火踐山三塗五苦萬劫不原楚撻¶
幽夜痛切其身夫欲修學熟尋此文改惡行¶
善速登神仙<md:KR5d0055_HFL_091-014b>¶
<pb:KR5d0055_SBCK_091-14b>
　　　七傷¶
真人曰學貴六合宜慎七傷¶
第一之傷帶真行偽淫色喪神魂液泄漏精¶
光枯乾氣散魄零骨空形振神泣窮府上聞¶
天闗真仙逺逝則與凡塵結因土府同符豈¶
復得仙¶
第二之傷外形在道皮好念真而心抱隂賊¶
凶惡内臻願人破敗嫉賢妬能口美心逆面¶
歡内嗔形論得失妄造罪原毁慢同學攻伐¶
師友三官所記標為惡門仙真髙逝邪魔攻<md:KR5d0055_HFL_091-015a>¶
<pb:KR5d0055_SBCK_091-15a>
身走作形景飛散體神故令枉横極其惡源¶
考滿形灰滅巳九泉圖有玄名豈保自然¶
第三之傷飲酒洞醉損氣䘮靈五府攻潰萬¶
神振驚魂魄飛散内外杇零本室空索赤子¶
悲鳴真仙髙逝邪魔入形如此之學徒損精¶
誠雖有玄記空失玉名神昇上宫身灰幽㝠¶
恍愡求延年焉久停¶
第四之傷行不引物責人宗匠心怱口形罵¶
詈無常嗔喜失節性乖不恒氣激神散内真¶
飛⬤魄離魂游九孔塵埃五府奔䘮皆由性<md:KR5d0055_HFL_091-015b>¶
<pb:KR5d0055_SBCK_091-15b>
之不純行之不祥真仙髙逝外痾入形如此¶
之學将欲何䝉雖有⬤圖不免斯殃望仙日¶
悠地里日長¶
第五之傷或⬤圖表見得受寳經或運遇靈¶
師啓授神文而不依科盟形泄天真未經九¶
年投刺名山使青宫有録金闕結篇便⬤於¶
人流散世間輕真泄寳考結已身圖有⬤名¶
反累七⬤仙道髙逝身死幽泉長充⬤責萬¶
劫不原¶
第六之傷身履殗⬤靈闗失光五神飛散赤<md:KR5d0055_HFL_091-016a>¶
<pb:KR5d0055_SBCK_091-16a>
子騫⬤邪魔来攻内外交喪如此之學望成¶
反傷真仙髙逝空景獨淪於溷濁仙胡可冀¶
第七之傷啖食六畜之肉殺害足口之美臰¶
氣充於蔵府伐生形於非已真氣擾於靈門¶
遊神駭於赤子䰟⬤游於宫宅濁滯纒於口¶
齒仙真髙登於玉清已身沈頓於地里圖有¶
⬤名帝簡亦不免於不死¶
髙聖帝君曰為學之本當以七傷為急既得¶
瞻眄洞門披覩玉篇不犯七傷之禁将坐待¶
靈降白日昇晨如外勤存學内不遣於七傷<md:KR5d0055_HFL_091-016b>¶
<pb:KR5d0055_SBCK_091-16b>
者此将望成而反敗期生而反亡希吉而反¶
凶求飛而反沈靈仙遊於髙清五神散於八¶
⬤赤子號泣於中宅遊䰟悲鳴於⬤宫故仙¶
相有成敗上學有七傷篤尚之士熟精其真¶
諸有神挺應圖瓊胎紫虚名題東華得見七¶
傷檢文自無此神挺靈篇不可得妄披寳文¶
不可得而看得見此文皆⬤質合仙九年修¶
得克得飛行⬤虚上昇玉清也¶¶
雲笈七籖卷之九十一¶
<md:KR5d0055_HFL_092-001a>¶
<pb:KR5d0055_SBCK_092-1a>
雲笈七籖卷之九十二　以二¶¶
　　仙籍語論要記¶
　　　衆真語録¶
安妃告曰衝風繁激將不能伐君之正性絶¶
飊勃鬱焉能迴已之清淳爾乃空中自吟虚¶
心待神營攝百絶栖澄至真當使憂累靡干¶
於⬤宅哀念莫撓於絳津¶
太上曰高才英秀惟酒是躭麴糵薰心性情¶
顛倒破壞十善興隆十惡四達既荒六通亦<md:KR5d0055_HFL_092-001b>¶
<pb:KR5d0055_SBCK_092-1b>
塞¶
天尊曰一切衆生久習顛倒心想雜亂隨逐¶
諸塵捨一取一無暫休止猶如猿猴遊於林¶
澤跳躑奔趨不可禁止是諸凡夫心性亦爾¶
遊五欲林在六根澤縱逸騰躍不可拘制¶
又曰人情難制猶如風中豎幡飄飄不止或¶
思作偽以邀名譽定志經云人既受納有形¶
形染六情六情一染動之弊⬤惑於所有昧¶
於所無因務因縁以此而發招引罪垢歴世¶
彌積輪迴於三界漂浪而㤀反流轉於五道<md:KR5d0055_HFL_092-002a>¶
<pb:KR5d0055_SBCK_092-2a>
長淪而弗悟嬰抱痛毒不能自知馳神惶悸¶
惟罪是履¶
太上曰天之道利而不害聖人之道為而不¶
爭故與時爭之者昌與人爭之者凶是以兵¶
甲而無所陳之以其不爭夫不祥者人之所¶
不爭垢辱者人之所不欲能受人所不欲則¶
足矣得人所不爭則寧矣¶
妙真經曰視過其目明不居聴過其耳精泄¶
漏愛過其心神出去牽過於利動惕懼結連¶
黨友以自助者此非真也<md:KR5d0055_HFL_092-002b>¶
<pb:KR5d0055_SBCK_092-2b>
又曰罪莫大於淫禍莫大於貪咎莫大於僣¶
此三者禍之車也小則亡身大則殘家¶
道言吉凶禍福窈寞中來其災禍也非富貴¶
者請而可避其榮盛也非貧賤者欲而可得¶
盖修福則善應為惡則禍來¶
天尊曰氣不可極數難可窮死而復生幽而¶
復明天地運轉如車之輪人之不滅如影隨¶
形故難終也¶
妙林經天尊曰夫有為生死衆生漂浪如虚¶
中雲如空中色如谷中響如水中月如鑑中<md:KR5d0055_HFL_092-003a>¶
<pb:KR5d0055_SBCK_092-3a>
象如⬤中炎如電中火如聾中聽如盲中視¶
如啞中言如二頭鶴如三足雞如⬤中毛如¶
兎中角如是無明貪著愛見生死之本亦復¶
如是必竟皆空不可論説譬如燈滅不可尋¶
求生死本空亦復如是如大猛火如四毒虵¶
不可親近生死之法亦復如是¶
天尊告聖行真士曰若復有人於諸法中生¶
有見心捨於⬤土求三清樂捨衆生身求真¶
道相欲㫁煩惱而入無為求利諸見乃得寂¶
滅如是等相我⬤此人名大邪見譬如愚人<md:KR5d0055_HFL_092-003b>¶
<pb:KR5d0055_SBCK_092-3b>
畏於大地而欲走避所至之處不離大地衆¶
生亦耳畏生死身疾捨三界有心猒離所得¶
之身不離生死如是衆生未能見法求真道¶
相深實可哀真道相者名爲不作無起無滅¶
非有非無非常非斷非大非小非色非心能¶
體如此名爲修習真道正行¶
又告聖行真士曰世間衆生無明重暗真道¶
在身莫能覩見譬及愚人東西馳走求覔空¶
色而不能知即色是空一切世間亦復如是¶
心性馳走欲求真道不知身心即是真道又
