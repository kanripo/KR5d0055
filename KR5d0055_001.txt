# -*- mode: mandoku-view -*-
#+TITLE: 雲笈七籖
#+DATE: 2015-09-11 07:40:06
#+PROPERTY: BASEEDITION HFL
#+PROPERTY: WITNESS SBCK
#+PROPERTY: JUAN 1

君房謹序<md:KR5d0055_HFL_000-003b>¶
<pb:KR5d0055_SBCK_000-3b>
<md:KR5d0055_HFL_001-001a>¶
<pb:KR5d0055_SBCK_001-1a>
雲笈七籖卷之一¶
　　道徳部¶
　　　總叙道徳¶
老君指歸曰太上之象莫髙乎道徳其次莫¶
大乎神明其次莫大乎太和其次莫崇乎天¶
地其次莫著乎隂陽其次莫明乎大聖夫道¶
徳所以可道而不可原也神明所以可存而¶
不可伸也太和所以可體而不可化也天地¶
所以可行而不可宣也隂陽所以可用而不<md:KR5d0055_HFL_001-001b>¶
<pb:KR5d0055_SBCK_001-1b>
可傳也大聖所以可觀而不可言也故度之¶
所度者知而數之所數者少知之所知者淺¶
而為之所為者薄至衆之衆不可數而至大¶
之大不可度微妙窮理非知之所能測大成¶
之至非為之所能得天地之間禍亂患咎非¶
事之所能克也故不道之道不徳之徳政之¶
元也不名之名亡功而功化之根也是故王¶
者有為而天下有欲去醇而離厚清化而為¶
濁開人耳目示以聲色養以五味説以功徳¶
教以仁義導以禮節民如寢覺出於冥室登<md:KR5d0055_HFL_001-002a>¶
<pb:KR5d0055_SBCK_001-2a>
丘陵而盼八方覽參辰而見日月故化可言¶
而徳可列功可陳而名可别是以知放流而¶
邪偽作道徳壅蔽神明隔絶百殘萌生太和¶
消竭天下偟偟迷惑馳騁是非之境失其自¶
然之節精變至化糅於萬物悴憔黧黑憂患¶
滿腹不安其生不樂其俗喪其天年皆傷暴¶
虐是以君臣相顧而營營父子相念而戀戀¶
兄弟相憂而悽悽民人恐懼而⬤身⬤身相¶
結死不旋踵為患禍也父子戀戀兄弟悽悽¶
昏定晨省出辭入面為夭傷也臣見其君五<md:KR5d0055_HFL_001-002b>¶
<pb:KR5d0055_SBCK_001-2b>
色無主疾趨力拜翕肩促肘稽首⬤行以嚴¶
其上者為不相親也故可道之道道徳彰而¶
非自然也可名之名功名顯而非素真也¶
老君指歸略例曰夫物之所以生功之所以¶
成必生乎無形形由乎無名無形無名者萬¶
物之宗也不温不涼不宫不商聽之不可得¶
而聞視之不可得而彰體之不可得而知味¶
之不可得而嘗故其為物也則混成為象也¶
則無形為音也則希聲為味也則無呈故能¶
為品物之宗主包通天地靡使不經也若温<md:KR5d0055_HFL_001-003a>¶
<pb:KR5d0055_SBCK_001-3a>
也則不能涼矣宫也則不能商矣形必有所¶
分聲必有所屬故象而形者非大象也音而¶
聲者非大音也然則四象不形則大象無以¶
暢五音不聲則大音無以至四象形而物無¶
所主焉則大象暢矣五音聲而心無所適焉¶
則大音至矣故執大象則天下徃用大音則¶
風俗移無形暢天下雖往往而不能釋也希¶
聲至風俗雖移移而不能辨也是故天生五¶
物無物為用聖行五教不言為化是以道可¶
道非常道名可名非常名也五物之母不炎<md:KR5d0055_HFL_001-003b>¶
<pb:KR5d0055_SBCK_001-3b>
不寒不柔不剛五教之母不曒不昧不恩不¶
傷雖古今不同時移俗易此不變也所謂自¶
古及今其名不去者也天不以此則物不生¶
治不以此則功不成故古今通終始同執古¶
可以御今證今可以知古始此所謂常者也¶
無曒昧之狀温涼之象故知常曰明也物生¶
功成莫不由乎此故以閲衆甫也夫奔電之¶
疾猶不足以一時周御風之行猶不足以一¶
息期善速在不疾善至在不行故可道之盛¶
未足以官天地有形之極未足以府萬物是<md:KR5d0055_HFL_001-004a>¶
<pb:KR5d0055_SBCK_001-4a>
故歎之者不能盡乎斯美詠之者不能暢乎¶
斯⬤名之不能當稱之不能既名必有所分¶
稱必有所由有分則有不兼有由則有不盡¶
不兼則大殊其真不盡則不可以名此可演¶
而明也夫道也者取乎萬物之所由也⬤也¶
者取乎幽冥之所出也深也者取乎探賾而¶
不可究也大也者取乎彌綸而不可極也逺¶
也者取乎緬邈而不可及也微也者取乎幽¶
㣲而不可覩也然則道⬤深大妙逺之言各¶
有其義未盡其極者也然彌綸無極不可名<md:KR5d0055_HFL_001-004b>¶
<pb:KR5d0055_SBCK_001-4b>
細㣲妙無形不可名大是以經云字之曰道¶
謂之曰⬤而不名也然則言之者失其常名¶
之者離其真為之則窒其性執之則失其原¶
矣是以聖人不以言為主則不違其常不以¶
名為常則不離其真不以為為事則不敗其¶
性不以執為制則不失其原矣然則老君之¶
文欲辯而詰者則失其㫖也欲名而責者則¶
違其義也故其大歸也論太始之原以明自¶
然之性演幽冥之極以定惑罔之迷因而不¶
為損而不施崇本以息末守母以存子賤夫<md:KR5d0055_HFL_001-005a>¶
<pb:KR5d0055_SBCK_001-5a>
巧術爲在未有無責於人必求諸己此其大¶
要也而法者尚乎齊同而形以檢之名者尚¶
乎定眞而言以正之儒者尚乎全愛而譽以¶
進之墨者尚乎儉嗇而智以立之雜者尚乎¶
衆美而總以行之夫形以檢物巧偽必生名¶
以定物理恕必失譽以進物爭尚必起矯以¶
立物乖違必作雜以行物⬤亂必興斯皆用¶
其子而棄其母物失所載未足守也然致同¶
塗而異至合㫖而趨乖而學者惑其所致迷¶
其所趨觀其齊同則謂之法覩其定眞則謂<md:KR5d0055_HFL_001-005b>¶
<pb:KR5d0055_SBCK_001-5b>
之名察其純愛則謂之儒鑒其儉嗇則謂之¶
墨見其不係則謂之雜隨其所鑒而正名焉¶
順其所好而執意焉故使有紛紜憤錯之論¶
殊趨辯析之爭蓋由斯矣又其為文也舉終¶
以證始本始以盡終開而弗達導而弗牽尋¶
而後既其義推而後盡其理善法事始以首¶
其論明夫㑹歸以終其文故使同趨而感發¶
於事者莫不美其興言之始因而演焉異㫖¶
而獨構者莫不説其㑹歸之徵以為證焉夫¶
塗雖殊必同其歸慮雖百必均其致而舉夫<md:KR5d0055_HFL_001-006a>¶
<pb:KR5d0055_SBCK_001-6a>
歸致以明至理故使觸⬤而思者莫不欣其¶
思之所應以為得其義焉凡物之所以存乃¶
反其形功之所以尅乃反其名夫存者不以¶
存為存以其不㤀亡也安者不以安為安以¶
其不㤀危也故保其存者亡不㤀亡者存安¶
其位者危不㤀危者安善力舉秋毫善聽聞¶
雷霆此道之與形反也安者實安而曰非安¶
之所安存者實存而曰非存之所存侯王實¶
尊而曰非尊之所尊皆理之大者也名號生¶
乎形狀稱謂出乎涉求名號不虚生稱謂不<md:KR5d0055_HFL_001-006b>¶
<pb:KR5d0055_SBCK_001-6b>
虚出故名號則大失其㫖稱謂則未盡其極¶
是以謂⬤則⬤之又⬤稱道則域中有四大¶
也¶
韓非子主道篇曰道者萬物之始(物從道生)¶
(故曰始)是非之紀也(是非因道彰故曰紀)是¶
以明君守始以知萬物之源治紀以知善敗¶
之端故虚静以待令令名自命也令事自定¶
也虚則知實之情静則知動者正有言者自¶
為名有事者自為形形名參同君乃無事焉¶
故曰君無見其欲臣将自雕琢(臣因欲雕琢)<md:KR5d0055_HFL_001-007a>¶
<pb:KR5d0055_SBCK_001-7a>
(以稱之)君無見其意臣将自表異(君見其志)¶
(臣用其意以稱之)故曰去好去惡臣乃見素¶
去賢去智臣乃自備故有智而不以慮使萬¶
物知其處有行而不以賢觀臣下之所因有¶
勇而不以怒使羣臣盡其武是故去智而有¶
明去賢而有功去勇而有强羣臣守職百官¶
有常因能而使之是謂習常故曰寂乎其無¶
位而處寥乎莫得其所名明君無為於上羣¶
臣悚懼於下明君之道使智者盡其慮而君¶
因以斷事故君不窮於智賢者勑其材君因<md:KR5d0055_HFL_001-007b>¶
<pb:KR5d0055_SBCK_001-7b>
而任之故君不窮於能有功則君有其賢有¶
過則臣任其罪故君不窮於名是故不賢而¶
為賢者師不智而為智者正臣有其勞君有¶
其成功此之謂賢主之經也¶
淮南鴻烈曰夫道者覆天載地廓四方拆八¶
極髙不可際深不可測包裹天地稟授無形¶
原流泉浡沖而徐盈混沌汨汨濁而徐清故¶
植之而塞于天地横之而彌于四海施之無¶
窮而無所朝夕舒之幎於六合卷之不盈於¶
一握約而能張幽而能明弱而能强柔而能<md:KR5d0055_HFL_001-008a>¶
<pb:KR5d0055_SBCK_001-8a>
剛横四維而含隂陽紘宇宙而章三光甚淖¶
而滒甚纖而㣲山以之髙淵以之深獸以之¶
走鳥以之飛日月以之明星辰以之行麟以¶
之遊鳯以之翔太古二皇得道之柄立於中¶
央神與化遊以撫四方是故能天運地滯輪¶
轉而無廢水流而不止與萬物終始風興雲¶
蒸事無不應雷聲雨降並應無窮⬤出電入¶
龍興鸞集鈞旋轂轉周而復帀已雕已琢還¶
反於樸無為為之而合于道無為言之而通¶
乎徳恬愉無矜而得于和有萬不同而便于<md:KR5d0055_HFL_001-008b>¶
<pb:KR5d0055_SBCK_001-8b>
性神託于秋毫之末而大與宇宙之總其徳¶
優天地而合隂陽節四時而調五行呴俞覆¶
育萬物羣生潤于草木浸于金石禽獸碩大¶
毫毛潤澤羽翼奮也角觡生也獸胎不殰鳥¶
卵不殈父無喪子之憂兄無哭弟之哀童子¶
不孤婦人不孀虹蜺不出賊星不行含徳之¶
所致夫太上之道生萬物而不有成化象而¶
弗宰⬤行喙息蠉飛蝡動待而後生莫之知¶
徳待之後死莫之能怨得以利者不能譽用¶
而敗者不能非収聚畜積而不加富布施禀<md:KR5d0055_HFL_001-009a>¶
<pb:KR5d0055_SBCK_001-9a>
授而不益貧周旋而不可究纎㣲而不可勤¶
累之而不髙墮之而不平益之而不衆損之¶
而不寡斵之而不薄殺之而不殘鑿之而不¶
深填之而不淺惚兮怳兮不可為象兮怳兮¶
惚兮用不屈兮幽兮冥兮應無形兮邃兮洞¶
兮不虚動兮與柔剛卷舒兮與隂陽俛仰兮¶
葛仙公五千文經序曰老君體自然而然生¶
乎太無之先起乎無因經歴天地終始不可¶
稱載窮乎無窮極乎無極也與大道而輪化¶
為天地而立根布氣於十方抱道徳之至純<md:KR5d0055_HFL_001-009b>¶
<pb:KR5d0055_SBCK_001-9b>
浩浩蕩蕩不可名也煥乎其有文章巍乎其¶
有成功淵乎其不可量堂堂乎為神明之宗¶
三光持以朗照天地稟之得生乾坤運以吐¶
精髙而無民貴而無位覆載無窮是故八方¶
諸天普⬤大道開闢已前復下為國師代代¶
不休人莫能知之匠成萬物而不言我為⬤¶
之徳也故衆聖所共宗道尊徳貴夫莫之爵¶
而常自然惟老氏乎周時復託神李母剖左¶
腋而生生即皓然號曰老子老子之號因⬤¶
而出在天地之先無衰老之期故曰老子世<md:KR5d0055_HFL_001-010a>¶
<pb:KR5d0055_SBCK_001-10a>
人謂老子當始於周代老子之號始於無數¶
之劫窈窈冥冥眇邈乆逺矣周室世衰大道¶
不行西遊天下關令尹喜曰大道将⬤乎願¶
爲我著書於是作道徳二篇五千文上下經¶
焉老君戒文云老君生玄洪聖堂爾時未有¶
天地日月手無所攀足無所躡懸身而處不¶
墮不落身著三光之衣照於虚芒如今日月¶
之光也¶
混元皇帝聖紀序曰原夫大道玄寂理極無¶
爲上徳沖虚義該衆妙是以精凝眞一非假<md:KR5d0055_HFL_001-010b>¶
<pb:KR5d0055_SBCK_001-10b>
物以稱生形結九空不待有而成體含神太¶
混毓粹幽原怳惚帝先希㣲至極故能真融¶
金闕教⬤不言恵渙玉京慈光有物二儀持¶
以覆載萬品頼以滋榮神冠隂陽功成造化¶
先天地而獨立後塵劫而無昧¶
唐開元皇帝道徳經序曰昔在元聖强著⬤¶
言權輿真宗啟迪来裔遺文誠在精義頗乖¶
撮而指歸雖蜀嚴而猶病摘其章句自河公¶
而或略其餘浸㣲固不足數則我⬤元妙㫖¶
豈其将墜朕誠寡薄常感斯文猥承有後之<md:KR5d0055_HFL_001-011a>¶
<pb:KR5d0055_SBCK_001-11a>
慶恐失無為之理每因清晏輒叩⬤關隨所¶
意得遂為箋注豈成一家之説但備遺闕之¶
文今兹絶筆是詢於衆公卿臣庶道釋二門¶
有能起予⬤於卜商鍼疾同於左氏渴於納¶
善朕所虚懐茍副斯言必加厚賞且如諛臣¶
自聖幸非此流懸市相矜亦云小道既其不¶
諱咸可直言勿為来者所嗤以重朕之不徳¶
唐呉筠⬤綱論道篇曰道者何也虚無之系¶
造化之根神明之本天地之元其大無外其¶
㣲無内浩曠無端杳冥無際至幽靡察而大<md:KR5d0055_HFL_001-011b>¶
<pb:KR5d0055_SBCK_001-11b>
明垂光至静無心而品物有方混漠無形寂¶
寥無聲萬象以之生五行以之成生者無極¶
成者有虧生生成成今古不移此之謂道也¶
徳者何也天地所稟隂陽所資經以五行緯¶
以四時牧之以君訓之以師幽明動植咸暢¶
其宜澤流無窮羣生不知謝其功恵加無極¶
百姓不知賴其力此之謂徳也然則通而生¶
之謂之道道固無名焉畜而成之謂之徳徳¶
固無稱焉嘗試論之天地人物仙靈⬤神非¶
道無以生非徳無以成生者不知其始成者<md:KR5d0055_HFL_001-012a>¶
<pb:KR5d0055_SBCK_001-12a>
不見其終探奥索⬤孰窺其宗入有之末出¶
無之先莫究其朕謂之自然自然者道徳之¶
常天地之綱也又曰道徳者天地之祖天地¶
者萬物之父帝王者三才之主然則道徳天¶
地帝王一也而有今古澆淳之異堯桀理亂¶
之殊者何哉夫道徳無興衰人倫有否泰古¶
今無變易情性有推遷故運将泰乎則至陽¶
真精降而為主賢良輔而姦邪伏矣時将否¶
乎則太隂純精昇而為主姦邪弼而賢良⬤¶
矣天地之道隂陽有數故理亂之殊也所以<md:KR5d0055_HFL_001-012b>¶
<pb:KR5d0055_SBCK_001-12b>
古淳而今澆者亦猶人幼愚而長慧也嬰兒¶
未孩則上古之含純粹也漸有所辨則中古¶
之尚仁義也成童可學則下古之崇禮智也¶
壯齒多欲則季世之競浮偽也變化之理世¶
俗之宜故有澆淳之異也覈其所以原其所¶
由子以習教而性移人以隨時而朴散雖然¶
父不可不教於子君不可不理於人教子所¶
於義方理人在於道徳義方失則師友不可¶
訓也道徳喪則禮樂不能理也雖加以刑罰¶
益以鞭楚難制於姦人賊子矣是以示童兒<md:KR5d0055_HFL_001-013a>¶
<pb:KR5d0055_SBCK_001-13a>
以無誑則保於忠信化時俗以純素則安於¶
天和故非執道徳以化人者未聞其至理也¶
唐陸希聲道徳經傳序曰大道⬤世教衰天¶
下方大亂當是時天必生聖人聖人憂斯民¶
之不底于治而扶衰救亂之術作周之末世¶
其㡬矣於是仲尼闡三代之文以扶其衰老¶
氏據三皇之質以救其亂其揆一也蓋仲尼¶
之術興於文文以治情老氏之術本於質質¶
以復性性情之極聖人所不能異文質之變¶
萬世所不能一也易曰顯諸仁以文為教之<md:KR5d0055_HFL_001-013b>¶
<pb:KR5d0055_SBCK_001-13b>
謂也文之為教其事彰故坦然明白坦然明¶
白則雅言者詳矣易曰藏諸用以質為教之¶
謂也質之為教其理㣲故深不可識深不可¶
識則妄作者衆矣夫惟老氏之術道以為體¶
名以為用無為無不為而格于皇極者也楊¶
朱宗老氏之體失於不及以至於貴身賤物¶
莊周術老氏之用失於太過故務欲絶聖棄¶
智申韓失老氏之名而弊於苛繳刻急王何¶
失老氏之道而流於虚無放誕此六子者皆¶
老氏之罪人也而世因謂老氏之指其歸不<md:KR5d0055_HFL_001-014a>¶
<pb:KR5d0055_SBCK_001-14a>
合於仲尼故訾其名則曰槌提仁義絶滅禮¶
學病其道則曰獨任清虚不可以為治於戲¶
世之迷其来逺矣是使老氏受誣於千載道¶
徳不行於當世良有以也且老氏本原天地¶
之始歴陳古今之變先明道徳次説仁義下¶
陳禮學之失刑政之煩言其馴致而然耳其¶
秉要執本在乎情性之極故其道始於身心¶
形於家國終於天下如此其備也而惑者尚¶
多云云豈不謂厚誣哉昔伏羲氏畫八卦象¶
萬物窮性命之理順道徳之和老氏亦先天<md:KR5d0055_HFL_001-014b>¶
<pb:KR5d0055_SBCK_001-14b>
地本隂陽推性命之極原道徳之奥此與伏¶
羲同其原也文王觀太易九六之動貴剛尚¶
變而要之以中老氏亦察太易七八之正致¶
柔守静而統之以大此與文王通其宗也孔¶
子祖述尭舜憲章文武導斯民以仁義之教¶
老氏亦擬議伏羲彌綸黄帝冐天下以道徳¶
之化此與孔子合其權也此三君子者聖人¶
之極也老氏皆變而通之反而合之研至變¶
之機探至精之歸斯可謂至神者矣而王弼¶
以爲聖人與道合體老氏未能體道故阮籍<md:KR5d0055_HFL_001-015a>¶
<pb:KR5d0055_SBCK_001-15a>
謂之上賢亞聖之人蓋同於輔嗣豈以老氏¶
經世之跡未足充其所言耶斯不然也於戲¶
聖人之在世也有有跡有無跡故道之不行¶
也或危身歴聘以天下為其憂或藏名飛遯¶
示世故不能累有跡無跡殊途同歸斯實道¶
義之門非徒相反而已然則仲尼之所以出¶
老氏之所以處老氏之所以黙仲尼之所以¶
語蓋屈伸⬤顯之極也二子安能識之哉司¶
馬遷統序衆家以道徳為首可謂知本末矣¶
班固作古今人表乃詘老氏於第三品雖其<md:KR5d0055_HFL_001-015b>¶
<pb:KR5d0055_SBCK_001-15b>
名可詘而道可貶乎哉於戲老氏之術見棄¶
於當代乆矣斯數子者之由也且仲尼親見¶
老氏歎其道曰猶龍乎従之問禮誠無間然¶
著在記傳後世不能探其意是以異端之説¶
紛然蓋迷之者不窮其源故非之者不盡其¶
致噫斯傳之不作則老氏之㫖或㡬乎息矣¶
今故極其致顯其㣲使昭昭然與羣聖人意¶
相合有能體其道用其名執古以御今致理¶
如反掌耳自昔言老氏術者獨太史公近之¶
為治少得其道唯漢文耳其他皮傅詭説皆<md:KR5d0055_HFL_001-016a>¶
<pb:KR5d0055_SBCK_001-16a>
不足取¶¶¶¶
雲笈七籖卷之一<md:KR5d0055_HFL_001-016b>¶
<pb:KR5d0055_SBCK_001-16b>
<md:KR5d0055_HFL_002-001a>¶
<pb:KR5d0055_SBCK_002-1a>
雲笈七籖卷之二　
