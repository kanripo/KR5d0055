# -*- mode: mandoku-view -*-
#+TITLE: 雲笈七籖
#+DATE: 2015-09-11 07:40:20
#+PROPERTY: BASEEDITION HFL
#+PROPERTY: WITNESS SBCK
#+PROPERTY: JUAN 104
¶
　傳¶
　　　⬤洲上卿蘇君傳周季通集¶
先師姓蘇諱林字子玄濮陽曲水人也少稟¶
異操獨逸無倫訪眞之志與日彌篤常負擔¶
至趙師琴髙先生時年二十一受鍊氣益命¶
之道琴髙⬤為周康王門下舎人以内行⬤¶
精術及丹法能水㳺飛行時已九百歲唯不¶
死而已飛仙也後乗赤鯉入水或出入人間<md:KR5d0055_HFL_104-001b>¶
<pb:KR5d0055_SBCK_104-1b>
而林託景丹霄志不終此後改師華山仙人¶
仇先生仇先生者湯王時木匠也服胎食之¶
法還神守魂之事大得其益先生曰子眞人¶
也當學眞道我迹不足躡矣乃致林於㳙子¶
㳙子者眞人也既見之遂授以眞訣吿林曰¶
欲作地上眞人必先服食藥物除去三尸殺¶
滅穀蟲三尸者一名青古伐人眼是故目暗¶
面皺口臭齒落由是青古之氣穿鑿泥丸也¶
二名白姑伐人五臓是故心耄氣少喜忘⬤¶
悶由白姑貫穿六府之液也三名血尸伐人<md:KR5d0055_HFL_104-002a>¶
<pb:KR5d0055_SBCK_104-2a>
胃管是故腸輪煩滿骨枯肉燋志意不開所¶
思不固失食則⬤悲愁感歎精誠昏怠神爽¶
雜錯由血尸流噬魂胎之關也若不去三尸¶
而服藥者穀食雖斷蟲猶不死也徒絶五味¶
雖勤吐納亦無益者蓋其蟲生而求人不死¶
不可得也是故服食不辟於死生由青古白¶
姑血尸三⬤不去所致爾雖復斷穀人體重¶
滯奄奄淡悶又所夢非眞顚倒飜錯邪⬤不¶
除由蟲在内揺動五神故也凡欲求眞當先¶
服制蟲丸制蟲丸者一名初神去本丸也欲<md:KR5d0055_HFL_104-002b>¶
<pb:KR5d0055_SBCK_104-2b>
作眞人當先服制仙丸制仙丸者太上八瓊¶
飛精之丹也失求長生不死仙眞之初固不¶
先服制蟲丸以除尸蟲建長生之根矣若人¶
腹中有蟲寧得仙乎形中饒⬤安得眞乎其¶
蟲凶悪⬤人之死故當除之㳙子後告林曰¶
我被帝召上補中黄四司大夫領北海公去¶
世無復日也後林詣㳙子寢靜之室得書一¶
幅以遺林也其文曰五斗三一太帝所祕精¶
思二十年三一相見授子書矣但有三一長¶
生不滅況復守之乎能存三一名刋玉札況<md:KR5d0055_HFL_104-003a>¶
<pb:KR5d0055_SBCK_104-3a>
與三一相見乎加存洞房爲上清公加知三¶
元爲五帝君後聖金闕帝君所以乗景迅雷¶
周行十天寔由洞房三元眞一之道吾餌术¶
精三百年服氣五百年精思六百年守三一¶
三百年守洞房六百年守玄丹五百年中間¶
復周逰名山看望八海廻翔五嶽休息洞室¶
樂林草之垂條與鳥獸之相激川瀆吐精丘¶
陵蓊鬱萬物之秀寒暑之節弋釣長流遨逰¶
玄瀬靜心山岫念眞養氣呼召六丁玉女見¶
衛展轉六合無所羈束守形思眞二千八百<md:KR5d0055_HFL_104-003b>¶
<pb:KR5d0055_SBCK_104-3b>
餘年寔樂中仙不求聞達今卒被召上補天¶
位徘⬤世澤惆悵絶氣吾其去矣請從此别¶
子勤朂之相望飊室也林省書流涕徬徨拜¶
空㳙師之迹於是絕迹矣夫⬤丹者泥丸之¶
神也其法出太上素靈訣守三一為地眞守¶
洞房為眞人守玄丹為太微官也林謹奉法¶
術施行道成周觀天下遊睠名山分形散影¶
寢息丹陵賣履市巷醜形試眞得意而栖遯¶
化不倫時人莫能識也以漢元帝神爵二年¶
三月六日吿季通曰我昨被玄洲召為眞命<md:KR5d0055_HFL_104-004a>¶
<pb:KR5d0055_SBCK_104-4a>
上卿領太極中候大夫與汝别比明旦有雲¶
車羽蓋驂龍駕虎侍從數千人迎林即日登¶
天冉冉西北而去良久雲氣覆之遂絶林未¶
去之時先是太極遣使者下拜為中嶽眞人¶
後又太上遣王郎下拜為五嶽地眞人宫在¶
丹陵予見先師得道為仙已三被拜授而乃¶
登昇蓋洪徳髙妙⬤韻宿感靈化虚源神澄¶
八方龍昇鳳逐飛步眞門隱顯津梁觀試風¶
塵其道神矣其法珍矣非紙札麤意所能述¶
宣今聊撰本師之標略爾將來有道之士以<md:KR5d0055_HFL_104-004b>¶
<pb:KR5d0055_SBCK_104-4b>
遊目也¶
　　　太和眞人傳(元陽子附)¶
太和眞人尹軌字公度太原人也乃文始先¶
生之從弟少學天文兼通䜟緯來事先生因¶
教服黄精花及授諸道經凡百餘篇皆家口¶
訣先生登眞之後即與隱士杜沖等同於先¶
生宅修學時年二十八絶粒行氣專修上法¶
太上哀之賜任太和眞人仍下統仙寮於杜¶
陽宫時復出遊帶神丹十餘筒周歴天下濟¶
護有縁或鍊金銀以賑貧窮或行丹藥以救<md:KR5d0055_HFL_104-005a>¶
<pb:KR5d0055_SBCK_104-5a>
危厄求哀之人咸得其福利焉或上朝玉京¶
校一切行業善惡報應宿命之期或論天地¶
日月星辰運度賖促之分或遊宴諸天參校¶
神仙圖籙品位部御之方或論童眞始仙威¶
儀俯仰之格或臨諸地領察兆人建功立行¶
齋請之福或監度學道男女經方藥餌之道¶
或逰百山千川檢閲神司⬤神考録罪福之¶
目或論風雨雷電水旱豐儉之事焉吾所遊¶
行或為道士或為儒生或為童愚或為長老¶
不可以一塗限也或與羣眞衆仙驂龍馭鳯<md:KR5d0055_HFL_104-005b>¶
<pb:KR5d0055_SBCK_104-5b>
策空駕虚雲馳電邁出有入無分形散影處¶
處遊集或廵五嶽之洞適十洲之宫出八⬤¶
之域入九幽之府或酌碧海之津挹玄丘之¶
雲採丹華於閬苑掇絳實於王圃故上清瓊¶
文帝章曰太和眞人與太華眞人三天長生¶
君南極總司禁君西臺中候北帝中眞九靈¶
王子太靈仙妃赤精玉童⬤谷先生南嶽赤¶
松子中山王喬紫陽眞人西城王君中黄先¶
生趙伯⬤山仲宗等同修行三眞寳經上法¶
皆面發金容項負圓光乘虚登霄遊宴紫庭<md:KR5d0055_HFL_104-006a>¶
<pb:KR5d0055_SBCK_104-6a>
變化萬方適意翺翔嘯命立到徵召萬靈攝¶
制羣魔決斷生死駕霄乘煙出入帝庭焉¶
元陽子者仙人也生於北極之端育於虚無¶
之中與天地浮沈隨日月周廽被服自然含¶
剛懷柔優游乎太漠之外踟蹰乎中嶽之上¶
觀和氣之布施察萬物之經紀覽緯度之差¶
序圖盛衰之終始乃遇老君哀愍元陽遺經¶
一卷名曰黄庭乃太素之始元陰陽之至道¶
分理之眞要養神之訣文上古之人行得其¶
眞中古以來不得其要傳授謬誤亦從來久<md:KR5d0055_HFL_104-006b>¶
<pb:KR5d0055_SBCK_104-6b>
也本黄老作此經令學者皆得神仙然黄老¶
已來英儒之士多為注解不得黄老之本旨¶
失其要説於是元陽憮然退思採黄老之妙¶
䜟粗為其注不能究盡道意深逺至通猶可¶
為學之徒使微悟之爾有得黄庭經者老子¶
也史記或云黄者黄帝老者老子今亦謂太¶
上經為正也¶
　　　太極眞人傳¶
太極眞人杜沖字⬤逸鎬京人也以周昭王¶
丁巳年聞文始先生登眞乃於兹靈宅棲玄<md:KR5d0055_HFL_104-007a>¶
<pb:KR5d0055_SBCK_104-7a>
學道于時幽人逸士自逺而來者有五人焉¶
並沈黙虚逺方雅髙素道術相忘共弘不伐¶
之則也後穆王聞之爲修觀建祠置沖爲道¶
士焉將以氣均巢許德爲物範故天子禮之¶
而不臣諸侯敬之而不爵蓋以其弘修道業¶
故也沖閑居幽室吟詠道德常攝護氣液吐¶
納光華經二十餘載幽感眞人展先生降於¶
寢静侍者二人捧碧玉函立於左右沖乃拜¶
首求哀⬤授九華丹方一函謂沖曰老君與¶
尹先生於東海八渟山召太帝集羣眞天下<md:KR5d0055_HFL_104-007b>¶
<pb:KR5d0055_SBCK_104-7b>
山川洞室仙人不逺而至時有地司保舉子¶
之勤勞老君勑我付爾仙經也沖依按合服¶
而身生玉映五臓堅潤裁容氣息又感眞人¶
李君授以太上素靈洞玄大有妙經沖復修¶
之甚得其驗遂乃解胞釋結保命凝眞領攝¶
羣神洞觀衆妙焉穆王親崇道教以祈神仙¶
共䇿遺風之駿日馳千里中到崑崙山昇玄¶
圃之宫西詣⬤山謁王母於青琳之室東遊¶
碧海展敬丈人採若木之華北適玄壟南邁¶
長離同挹絳山之髓驅䇿虎豹役使百靈通<md:KR5d0055_HFL_104-008a>¶
<pb:KR5d0055_SBCK_104-8a>
冥達幽莫測其涯年一百二十餘以懿王巳¶
亥歲上清元君遣仙官下迎授書為太極眞¶
人下任王屋山仙王矣¶
　　　太清眞人傳¶
太清眞人宋倫字徳玄洛陽人也以厲王甲¶
辰歲入道於是凝心寢景抱一沖和不交人¶
事日誦五千文數遍服黄精白术積二十餘¶
年乃宻感老君項負圓明面放金光披九色¶
離羅之帔建七映暉晨之⬤有仙童六人負¶
眞執籙倫匍匐乞哀乃告倫曰吾有景中之<md:KR5d0055_HFL_104-008b>¶
<pb:KR5d0055_SBCK_104-8b>
道通眞之經生乎三元之始出乎九玄之庭¶
五徳合慶六氣凝精分眞散景保遐固齡子¶
能修之立致雲軿出有入無徹幽洞冥三光¶
並耀二氣齊靈變化適意飛昇上清倫拜授¶
之乃開藴出靈飛六甲素奏丹符以付於倫¶
倫得經修之乃自然通感常有玉童六人更¶
遞侍之察物如神言無不驗能望巖申步淩¶
波涉險不由津路或化為麞鹿或託作鳩鴿¶
翺翔原陸試人之心年九十餘以景王時受¶
書為太清眞人下司中嶽神仙之錄焉<md:KR5d0055_HFL_104-009a>¶
<pb:KR5d0055_SBCK_104-9a>
論曰按樓觀仙師傳及樓觀本記並云昔周¶
康王聞尹先生有神仙大度之志乃拜為大¶
夫并賜嘉名因號此宅為樓觀焉次昭王時¶
大夫遇老君因遂得道其次穆王乃欽尚遺¶
塵為建祠修觀召幽逸之人置為道士自爾¶
相承于今不絶故樓觀碑云樓觀者昔周康¶
王大夫關令尹喜所立也以其結草為樓因¶
即為號又云周穆王西遊秦文東獵並枉駕¶
廻輪親崇道教始皇建廟於樓南漢武立宫¶
於觀北晉宋謁板于今尚存秦漢廟户相繼<md:KR5d0055_HFL_104-009b>¶
<pb:KR5d0055_SBCK_104-9b>
不絶由是論之乃驗老君西度關在於昭王¶
之時信矣或云幽厲平敬之時西度者此由¶
後人不見老君本紀妄為穿鑿者也幽王時¶
孔子時有見老君者斯並化胡之後復還中¶
夏幽演之時也或云老君西出散⬤者按張¶
天師述老君本紀云老子幽演訖乃與文始¶
先生遊此赤城上虞山過女几雞頭天柱太¶
白山秦昭襄王聞之於西麓下為修城邑今¶
散關中其故墟猶在是也謂曽於此過乃昇¶
於崑崙山故此舊墟尚稱尹喜城老停驛等<md:KR5d0055_HFL_104-010a>¶
<pb:KR5d0055_SBCK_104-10a>
名爾以此詳之則癸丑年復非度此散關明¶
矣或云史記無文事同虚妄者至如九天九¶
壘川源土俗徧於六合猶有不書況其一區¶
一第輙能備載焉若編以史為實録者則天¶
下譜牒圖書䜟緯經論並為虚誕豈獨此一¶
觀一傳而已哉蓋驗之在實其來久矣周宣¶
王時郊聞採薪之人行歌曰巾金巾入天門¶
呼長精歙玄泉鳴天鼓養泥丸時人莫能知¶
之惟老君曰此活國中人其語祕矣斯皆修¶
習無上正眞之道也<md:KR5d0055_HFL_104-010b>¶
<pb:KR5d0055_SBCK_104-10b>
　　　太元眞人東嶽上卿司命眞君傳¶
　　　　弟子中候仙人李道字安林撰¶
眞人姓茅諱盈字叔申咸陽南關人也姬胄¶
分根氏族於茅積徳累仁祚流百世誕縱明¶
賢繼踵相承髙祖父諱濛字初成深識玄逺¶
察覽興亡知周之衰不仕諸侯乃師於北郭¶
北阿⬤谷先生遂隱遁華山盤桓靈峯逍遙¶
幽岫静念神仙髙抗蕭寥絶塵人間也盈曾¶
祖父諱偃字泰能濛之第四子也仕秦昭王¶
之世位為舎人稍遷車⬤校尉長平恭侯毗<md:KR5d0055_HFL_104-011a>¶
<pb:KR5d0055_SBCK_104-11a>
弼霸正有功業於時焉盈祖父諱嘉字正倫¶
仕秦莊王為廣信侯始皇即位嘉輔帝室當¶
莊襄王時也秦地漸以并巴蜀漢中宛郢置¶
南郡矣北收上郡以東為河東太原上黨東¶
至滎陽滅二周置三川郡以吕不韋為丞相¶
號文信侯以嘉為徳信侯使招置賔客游士¶
欲并天下始皇六年韓魏趙衞楚共擊秦取¶
壽陵始皇使嘉將兵攻之有功焉衞迫東都¶
嘉又剋討皆平之始皇壯嘉志節賜金五千¶
斤二十五年秦大興兵使嘉攻燕遼東得燕<md:KR5d0055_HFL_104-011b>¶
<pb:KR5d0055_SBCK_104-11b>
王而還又遣嘉定荆江南地皆降是年置㑹¶
稽郡嘉將兵於㑹稽而亡始皇哀其忠因以¶
相國禮葬之於長安龍首山西南嘉有六子¶
並知名於時始皇皆官爵承先並各賜姓其¶
第六子諱祚字彦英不仕不學志願農巷即¶
盈之父也祚有三子長子諱盈字叔申次子¶
諱固字季偉小子諱衷字思和盈少秉異操¶
天才頴爍矯志蕭抗行邁逺逸不營聞達不¶
交非⬤獨味清虚恬心玄漠盈時年十八遂¶
棄家委親入于恒山讀老子道德經及周易<md:KR5d0055_HFL_104-012a>¶
<pb:KR5d0055_SBCK_104-12a>
傳採取山术而餌服之潜景絶崖素挺靈岫¶
仰希標玄與世永違始皇三十年九月庚子¶
⬤髙祖父濛於華山之中乗雲駕龍白日昇¶
天先是時其邑謠曰神仙得者茅初成駕龍¶
上昇入太清時下玄洲戲赤城繼世而徃在¶
我⬤帝若學之臘嘉平始皇聞謠歌而問其¶
故父老具對曰此仙人之謠勸帝求長生之¶
事於是始皇忻然乃有尋仙之志因改臘曰¶
嘉平盈於恒山積六年思念至道誠感宻應¶
寢興妙論通于神夢髣髴見太玄玉女把玉<md:KR5d0055_HFL_104-012b>¶
<pb:KR5d0055_SBCK_104-12b>
札而擕之曰西城有王君得眞道可為君師¶
子奚不尋而受教乎心豁靈暢啟徒内爽覺¶
悟流光之騰曄自謂已得之於千載矣明辰¶
植暉東盼霄邁登嶺陟峻徑到西城齋戒三¶
月沐浴向望遂超榛冒險稽首靈琙卒見王¶
君後二十年從王君西至⬤山見王母盈乃¶
叩頭再拜自陳於王母曰⬤小醜賤生枯骨¶
之餘敢以不肖之軀而慕龍鳯之年欲以朝¶
菌之質竊求積朔之期雖仰逺流莫以知濟¶
津塗堅塞所要無⬤常恐一旦死於鑚放之<md:KR5d0055_HFL_104-013a>¶
<pb:KR5d0055_SBCK_104-13a>
難取笑於世俗之夫是以昔日負笈幽林貪¶
師所生遂遇王君哀⬤丹苦見授治身之要¶
服氣之法於是静齋深室造行其事師重見¶
告以⬤身非玉石而無主於恒氣非四時常¶
生於内正當率御出入呼吸中適和液得修¶
形神靡錯感應思積則魂魄不滯理合其分¶
氣甄其適乃可形精不枯宅不可廢也若使¶
精神疲於徃反津液勞於出入則形當日凋¶
神亦枯落歲減其始月虧其昔矣宜便妙訪¶
求其長易之益西王母曰子心至矣吾昔先<md:KR5d0055_HFL_104-013b>¶
<pb:KR5d0055_SBCK_104-13b>
師元始天王及皇天扶桑太帝君見遺以要¶
言汝願聞之邪於是口告⬤以玉珮金璫之¶
道太極玄眞之經盈拜受所言稽首而立又¶
吿盈曰夫金璫者上清之華蓋隂景之内眞¶
玉珮者太上之隱⬤洞飛之寳章得其道者¶
皆上陟霄霞登遨太極寢晏高空游行紫虚¶
也向説元始天皇太帝君言是太霄二景隱¶
書玉珮金璫之文章也又有陰陽二景内眞¶
符與本文相隨太上法惟令授諸司命子玉¶
札玄挺録字刋金黃映内躍素書上清似當<md:KR5d0055_HFL_104-014a>¶
<pb:KR5d0055_SBCK_104-14a>
為上卿之君司命之任矣此道後别當付於¶
子也然不先聞明堂玄眞之道亦無由得太¶
霄隱書也盈於是辤師乃歸帶索混俗亦不¶
矯於世自説入恒山北谷學儒俗之業時年¶
四十九也盈父母尚存父見大怒為子不孝¶
不親供養尋逐妖妄流走四方吾當喻汝為¶
不生之子也欲杖罰之盈長跪謝曰盈受命¶
應當得道道法世事兩不相濟雖違逺供養¶
無旦夕之益能使家門平安父母老壽盈已¶
受聖師符籙見營助者以天丁之兵見侍衞<md:KR5d0055_HFL_104-014b>¶
<pb:KR5d0055_SBCK_104-14b>
者以仙童玉女今道已成不可打擊恐三官¶
考察非小故也父外信禮度未該内秀道徳¶
玄域意有未釋故驗盈情狀俾衆不惑於是¶
操杖向盈適欲舉杖杖即摧折成數十段段¶
皆飛⬤如弓矢之發中壁壁穿中柱柱陷父¶
悟不凡瞋意乃止盈曰向所啟正慮如此邂¶
逅中人則有所傷故耳至漢宣帝時二弟俱¶
貴衷為五官大夫西河太守固為執金吾並¶
當之官鄉里相送者數百人時盈亦在座謂¶
賔曰吾雖不作二千石亦有仙靈之職矣來<md:KR5d0055_HFL_104-015a>¶
<pb:KR5d0055_SBCK_104-15a>
年四月三日當之官能如今日之集㑹不衆¶
許之至期日盈門前數頃地忽自平治無復¶
寸芥皆青縑幄屋屋下鋪數重白氊容數百¶
人坐逺近翕赫相語來者塞道客乃有數倍¶
於送弟時衆賔並集爾乃大作主人不見使¶
人但見金槃玉杯自至人前竒餚異果不可¶
名字酒又美好又有妓樂絲竹金石聲動天¶
地香麝之芳達于數里飲食隨益六百餘人¶
莫不醉飽明日迎官來至文官則朱衣素帶¶
數百人武官則甲兵牙旗器杖曜日盈與家<md:KR5d0055_HFL_104-015b>¶
<pb:KR5d0055_SBCK_104-15b>
人及親族辭決而語宗室子弟曰夫眞仙道¶
隱貴在跡翳不應表光曲飾動耀視聽吾所¶
以不得黙遁藏景潜舉空同者蓋欲以此道¶
誘勸二弟之追慕也亦何但固衷之返迷耶¶
天下有心者盡當注向神仙之冀獲爾言訖¶
遂歸句曲⬤人因改句曲爲茅君之山時二¶
弟在官聞盈玄跡眇邁白日神仙乗飛歩虚¶
越波淩津靈官奉從著於民口節蓋旌旗光¶
耀天下始乃信仙化可學神靈可致然後明¶
松喬不虚鼎湖實有於是並各棄官還家以<md:KR5d0055_HFL_104-016a>¶
<pb:KR5d0055_SBCK_104-16a>
日仄之年方修盈糟粕遺事不得口訣未為¶
補益乃相與共歎而相謂曰家兄得道非他¶
人也忽不徃從親禀問宻訣而留此按云云¶
方書以規度世乎縱徃而不達兄之神仙終¶
不使吾等死於非所也遂共棄家扶輿自載¶
以尋斯舉以漢元帝永光五年三月六日渡¶
江求兄於東山遂與相見悲忻流涕吿二弟¶
曰悟何晚矣二弟跪曰固衷頑下不達道德¶
願賜長生濟弟元元盈曰卿已老矣欲難可¶
補復縱得眞訣適可成地上仙耳其上清昇<md:KR5d0055_HFL_104-016b>¶
<pb:KR5d0055_SBCK_104-16b>
霄大術非老夫所學今且當漸階其易行以¶
自支住於是並教二弟服青牙始生咽氣液¶
之道以住血斷⬤焦枯攝筋骨之益亦停年¶
不死之法也因以長齋三年授以上道使存¶
明堂玄眞之氣以攝運生精理和魂神三年¶
之内竭誠精思神光乃見於是六丁奉侍天¶
兵衞護盈又各賜九轉還丹一劑并神方一¶
首各拜而服之仙道成矣後授紫素之書各¶
百字以付固衷固衷拜受其時亦有執儀者¶
以啟正之紫素文曰太上有命天載眞書言<md:KR5d0055_HFL_104-017a>¶
<pb:KR5d0055_SBCK_104-17a>
咸陽茅固家于南關厥字季偉受名當仙位¶
為定録兼統地眞使保舉有道年命相關勤¶
恭所蒞四極法令宫館洞臺治丹陽句曲之¶
山固其朂之動静察聞又曰盈固弟衷挺業¶
該清雖晚反正思微徹誠斷馘六天才頴標¶
明今屈司三官保命建名總括岱宗領死記¶
生位為地仙九宫之英勸教童⬤開道方成¶
教訓女官授諸妙靈蒞治百⬤典祟校精開¶
察水源江海流傾封掌金谷藏録玉漿監植¶
龍芝洞草夜光治于良常之山帶北洞之口<md:KR5d0055_HFL_104-017b>¶
<pb:KR5d0055_SBCK_104-17b>
鎭陰宫之門也使者授書訖而去至漢平帝¶
元壽二年八月己酉五帝各乘方面色車從¶
羣官來下受太帝之命授盈為司命東卿上¶
眞君文以紫玉為板黄金刻之其文曰惟盈¶
虚挺逺朗幽耽妙玄爰自童蒙散髪北山静¶
心林澤積思求神登峻履谷艱尋師門擲形¶
絶崿投軀萬津丹誠率往肆其天然遂造明¶
匠乃授靈篇剪髪祝⬤殘首截身帶索自樂¶
不恥⬤寒所適惟道所保以眞情昭上帝感¶
激太玄今敬授盈位為太元眞人領東嶽上<md:KR5d0055_HFL_104-018a>¶
<pb:KR5d0055_SBCK_104-18a>
卿司命神君君平心正格秉操金石丹心矯¶
衆栖神髙映故報盈以玉⬤緑旌八威之策¶
使盈征伐源澤折衝萬神君寒凍林谷味⬤¶
仰眞思激窮岫啓心精誠今故報盈以紫髦¶
之節藕敷華⬤使盈招驅萬靈封山召雲君¶
棄家獨徃離親樂仙契闊嶮巇冬⬤山川今¶
故報盈繡羽紫帔丹青飛帬使盈從容霄階¶
擕命玉眞君步驟深藪足履危仞心耽志尚¶
曽不愆憚今故報盈以斑龍之輿素虎之軿¶
盈浮晏太空飛輪帝庭君披榛併景寒⬤霜<md:KR5d0055_HFL_104-018b>¶
<pb:KR5d0055_SBCK_104-18b>
雪心求明眞不戰不慄今故報盈以曲晨寳¶
蓋瓊幃緑室使盈遊盼九宫静神温宻君逺¶
秀遁榮無疲於心濳形幽嶽静思萬林今故¶
報盈以流金火鈴雙珠月明可以上聞太極¶
通音上清君貞心髙静⬤累不經素挺浩映¶
内外坦平今故報盈以錦旌繡旛白羽⬤竿¶
可以呼召六隂玉女侍軒君慈向觸物陰徳¶
萬生蠢動之毛皆念經營今故報盈以鳳鸞¶
之簫金鐘玉磬可以和神虛館樂眞舞靈君¶
飢渇養神艱辛求眞萬物不能致其惑千邪<md:KR5d0055_HFL_104-019a>¶
<pb:KR5d0055_SBCK_104-19a>
不能毁其淳今故賜盈紫琳之⬤玉漿金甖¶
可以壽同三光刻簡丹瓊也盈標領清玄紫¶
瑋八映心暉重離神曜太霞實眞人之長者¶
故以太元為號君九徳既備感積太㣲天人¶
虚白不期同歸今酬九事以報徃懷盈心神¶
方朗四靈所栖丹神啟煥秉直不迴正任全¶
固監無照微今屈宰上卿總括東嶽又加司¶
命之任以領録圖籍給玉童玉女各四十人¶
以出入太微受事太極也治宫赤城玉洞之¶
府盈其涖之動静以聞於是盈與二弟決别<md:KR5d0055_HFL_104-019b>¶
<pb:KR5d0055_SBCK_104-19b>
而與王君俱去到赤城玉洞之府道次諸山¶
川神靈有司迎啓引者將以千萬矣臨去告¶
二弟曰吾今去矣便有局任不得復數相徃¶
來旦夕相見要當一年再過來於此山三月¶
十八日十二月二日期要吾師及南嶽太虚¶
赤眞人逰盼於二弟之處也將可記識之及¶
有好道者待我於是乎吾自當料理之以相¶
教訓未悟於是季偉思和遂留治此山洞内¶
立官結構於外將道著萬物流潤蒼生徳加¶
鳥獸各獲其情神驗禍福罪惡必明内法旣<md:KR5d0055_HFL_104-020a>¶
<pb:KR5d0055_SBCK_104-20a>
融外教坦平爾乃風雨以時五禾成熟疾癘¶
不起暴害不行父老謌曰茅山連金陵江湖¶
㨿下流三神乘白鵠各治一山頭召雨灌旱¶
稻陸田苗亦柔妻子咸保室使我無百憂白¶
鵠翔青天何時復來遊¶¶¶
雲笈七籖卷之一百四<md:KR5d0055_HFL_104-020b>¶
<pb:KR5d0055_SBCK_104-20b>
<md:KR5d0055_HFL_105-001a>¶
<pb:KR5d0055_SBCK_105-1a>
雲笈七籖卷之一百五　甘五
