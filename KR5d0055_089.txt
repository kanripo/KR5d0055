# -*- mode: mandoku-view -*-
#+TITLE: 雲笈七籤
#+DATE: 2015-08-28 23:02:45
#+PROPERTY: BASEEDITION HFL
#+PROPERTY: WITNESS YP-C
#+PROPERTY: LASTPB  <md:KR5d0055_WYG_088-16a>
#+PROPERTY: JUAN 89
¶<md:KR5d0055_WYG_089-1a>¶¶<pb:KR5d0055_YP-C_22jingji-04-0027a>
諸眞語論¶
　　經告¶
安非告曰衝風繁激將不能伐君之正性絕飈勃鬱焉¶能迴己
之清淳爾乃空冲自吟虛心待神營攝百絕栖¶澄至眞當使憂
累靡干於玄宅哀念莫撓於絳津¶
太上曰高才英秀惟酒是耽麴蘗薰心性情顛倒破壞¶<md:KR5d0055_WYG_089-1b>¶十善興
隆十惡四達既荒六通亦塞¶
天尊曰一切眾生久習顛倒心想雜亂隨逐諸塵捨一¶取一無
暫休止猶如猿猴遊於林澤跳躑奔趨不可禁¶止是諸凡夫心
性亦爾遊五欲林在六根澤縱逸騰躍¶不可拘制¶
<pb:KR5d0055_YP-C_22jingji-04-0027b>
又曰人情難制猶如風中竪幡飄飄不止或思作偽以¶邀名譽
定志經云人既受納有形形染六情六情一染¶動之弊穢惑於
所有昧於所無世務因緣以此而發招¶<md:KR5d0055_WYG_089-2a>¶引罪垢歷世彌積輸迴
於三界漂浪而忘返流轉於五¶道長淪而弗悟嬰痾抱痛不能
自和馳神惶悸惟罪是¶履¶
太上曰天之道利而不害聖人之道爲而不争故與時¶争之者
昌與人爭之者亡是以有兵甲而無所陳之以¶其不争夫不祥
者人之所不争垢辱者人之所不欲能¶受人所不欲則足矣¶
妙眞經曰視過其目明不居聽過其耳精泄漏愛過其¶<md:KR5d0055_WYG_089-2b>¶心神出
去常於欲事汲汲懅爲利動者惕惕懼結連黨¶友以自助者非
<pb:KR5d0055_YP-C_22jingji-04-0028a>
眞也¶
又曰罪莫大於淫禍莫大於貪咎莫大於僭此三者禍¶之車也
小則亡身大則殘家¶
道言吉凶禍福窈冥中來其災禍也非富貴者請而可¶避其榮
盛也非貧賤者欲而可得蓋修福則善應爲惡¶則禍來¶
天尊曰氣不可極數難可窮死而復生幽而復明天地¶<md:KR5d0055_WYG_089-3a>¶運轉如
車之輪人之不滅如影隨形故難終也¶
妙林經曰夫有爲生死眾生漂浪如虛中雲如空中色¶如谷中
響如水中月如鑑中象如熱中炎如電中火如¶聾中聽如盲中
視如啞中言如二頭鶴如三足雞如龜¶中毛如兔中角如是無
<pb:KR5d0055_YP-C_22jingji-04-0028b>
明貪著愛見生死之本亦復如¶是必竟皆空不可論說譬如燈
滅不可尋求生死本空¶亦復如是如大猛火如四毒蛇不可親
近生死之法亦¶復如是¶<md:KR5d0055_WYG_089-3b>¶
天尊告聖行眞士曰若復有人於諸法中生有見心捨¶於穢土
求三清樂捨眾生身求眞道相欲斷煩惱而入¶無爲求離諸見
乃得寂滅如是等相我說此人名大邪¶見譬愚人畏於大地而
欲走避所至之處不離大地眾¶生亦耳畏生死身疾捨三界有
心厭離所得之身不離¶生死如是眾生未能見法求眞道相探
實可哀眞道相¶者名爲不作無起無滅非有非無非常非斷非
大非小¶非色非心體如此名爲修習眞道正行¶<md:KR5d0055_WYG_089-4a>¶
<pb:KR5d0055_YP-C_22jingji-04-0029a>
又告聖行眞士曰世間眾生無明重暗眞道在身莫能¶睹見譬
如愚人東西馳走求覓空色而不能知即色是¶空一切世間亦
復如是心性馳走欲求眞道不知身心¶即是眞道又寶瑞降之
有千善則後代神眞有二千善¶則爲聖眞仙將吏有三千善則
爲聖眞仙曹掾有四千¶善則爲天下師聖眞仙主統有五千善
則爲聖眞仙魁¶師有六千善則爲聖眞仙卿大夫有七千善則
爲聖眞¶仙公王有八千善則爲聖眞仙皇帝有九千善則爲元¶<md:KR5d0055_WYG_089-4b>¶
始五帝君有萬善則爲太上玉皇帝元君曰萬善之基¶亦在三
業十善相生至於萬善行善益算行惡奪算賞¶善罰惡各有職
司報應之理毫分無失長生之本惟善¶爲基也專精養神不爲
<pb:KR5d0055_YP-C_22jingji-04-0029b>
物雜謂之清反神服氣安而不¶動謂之靜忘念以定志修身以
安神寶氣以存精思慮¶兼忘冥想內視則身神並一身神並一
則近眞矣¶
道曰凡人遇我以禍者我當以福往是故福氣常至此¶害之氣
重徙還在於彼此道者之行也徐來勒問曰何¶<md:KR5d0055_WYG_089-5a>¶謂兼忘高玄眞
人曰一切凡夫從煙煴之際起愚癡染¶著諸有雖積功勤不能
無滯故使備定除其有滯有滯¶雖净猶滯於空空有雙净故曰
兼忘是故名初入正觀¶之相¶
盟威經云道無不在在師爲師在經爲經不離中也
寶¶玄經云裁制偏邪同歸中正能返流末還至本源源即¶道也
<pb:KR5d0055_YP-C_22jingji-04-0030a>
道無形狀假言象以爲津既言冲用用實無物¶
三皇經曰天下無常豈有堅固者故急當厭遠之求索¶<md:KR5d0055_WYG_089-5b>¶自然以
脫身耳又曰萬物無有常成者皆不久完三光¶永明天地常昭
然¶
黃老玄示經曰道者不可以言傳欲使學者述書以相¶授然可
得聞也夫善述事者必通其言善言詞者必通¶其意其意若通
道可得也夫天地之初知其無朕也入¶於虛無者知其有實也
故云其以成法其初始終也是¶以聖人見有書即知其本無書
也聞其言即知其出無¶言也見書知言聞言知意知意即知道
也知道即知其¶<md:KR5d0055_WYG_089-6a>¶可以書傳也故眞人以神聽聽可尊也聖人以
<pb:KR5d0055_YP-C_22jingji-04-0030b>
身教教¶可珍也¶
太上告王母曰夫人受天地之氣生氣之來也謂之精¶精之媾
也謂之靈靈之變化之謂神神之化也之謂魂¶隨魂往來之謂
識隨魂出入之謂魄主管精魄之謂心¶心有所從之謂情情有
所屬之謂意意有所措之謂志¶志有所憶之謂思思而遠慕之
謂慮慮而用事之謂智¶智者盡此諸見者也夫性者靜也氣者
動也動靜如一¶<md:KR5d0055_WYG_089-6b>¶內外和順非至人安能措心於此哉術藏於內
隨務應¶變法設於外適時御民民用其道而不知其數者術也¶
懸教設令以示民者法也變萬物而見其象術化萬民¶而不見
其形故天以氣爲靈王以術爲神¶
<pb:KR5d0055_YP-C_22jingji-04-0031a>
四等智慧觀身經云夫道者要在行合冥科積善內足¶然後始
涉大道之境界若自不能皆爲徒勞於風塵耳¶無益生命之修
短也道在我不由彼惟慈惟愛惟善惟¶忍能行此四等乃與道
爲鄰耳¶<md:KR5d0055_WYG_089-7a>¶
老君戒經云惡人者胎於醨薄之精形於芻狗之類魂¶微魄盛
尸毒滿腹人面蟲心體性狼敵嫉妒蛆蠣常懷¶陰賊壞成作敗
言則噭噭自遇如玉遇人如土陽推鬼¶黠不計殃咎昔有一人
不念居業專行偷盜入大臣家¶此人夜作狗形既到其家值其
大建功德吾時見此偷¶徒作狗形吾即叱之令長作狗使常啣
巨石還此大臣¶家積以爲山盟威經云淫犯內外逼掠非偶翻
<pb:KR5d0055_YP-C_22jingji-04-0031b>
覆陰陽¶公私戚屬烝通奸狡異類妖交本行經云昔有國王元¶<md:KR5d0055_WYG_089-7b>¶
慶放心於愛欲之門值劫運終寄胎於洪氏之胞上天¶以其先
身好色故轉爲女子遂其先好也¶
太平經云何謂爲多言然一言而致大凶是爲上多言¶人也一
言而致辱是爲中多言人也一言而見窮是爲¶下多言人也夫
古今聖賢也出文辭滿天地之間尚苦¶其少有不及者故災害
不絕後生賢聖復重言之天下¶以爲法不敢厭其言也故言而
除害者常苦其少是以¶善言無多惡言無少故古之聖人將言
也皆思之聖心¶<md:KR5d0055_WYG_089-8a>¶出而成經置爲人法愚者出言爲身災害還以
自傷¶
<pb:KR5d0055_YP-C_22jingji-04-0032a>
眞誥曰夫百思纏胸寒熱破神營此官務當此風塵口¶言吉凶
之會身扉得失之門眾憂若是萬慮若此雖有¶眞心固不爲篤
抱道不行握寶不用而自然望頭不白¶者亦希聞也在官無事
夷眞內鍊紛錯不穢其聰明争¶競不交於心胸此道之在官也¶
太清中經云慎無賣吾以求寶也慎無傳吾非其人也¶慎無閉
吾絕其學也傳吾學者昌閉塞吾學者雖獨行¶<md:KR5d0055_WYG_089-8b>¶之必遇天殃傳
吾道者當法則天地江河淮海法則天¶地者何等不生何等不
成法則江河淮海者何水不流¶何川不行¶
西昇經云欲者凶害之根也氣者天地之元也莫知其¶根莫識
其元是故聖人欲入氣以輔其身¶
<pb:KR5d0055_YP-C_22jingji-04-0032b>
洞神誡身保命篇云黃帝曰聖人保命之最莫上於身¶心利害
身心豈過於善惡善惡所起本於心心法不住¶攀緣是用所緣
者名曰境界能緣者名之曰心故萬品¶<md:KR5d0055_WYG_089-9a>¶所起莫過於心萌於心
者名曰行業行業所操名曰善¶惡故縱欲爲惡息貪爲善善者
能爲濟俗出塵之益惡¶者必作敗德染穢之資故聖人知無形
而用者心也形¶不自運者身也然心不託於身則不能顯班借
用身不¶藉於民則亡滅不起故身心體異而理符致用萬善而¶
趨一故能表裏爲用動靜相持身無獨往爲心所使心¶法不淨
惟欲攀緣身量無涯納行不息故心爲凡聖之¶根身爲苦樂之
聚聖人知患生於心愆必由己是以清¶<md:KR5d0055_WYG_089-9b>¶心除患潔志消愆凡俗
<pb:KR5d0055_YP-C_22jingji-04-0033a>
之流其即不然肆情縱欲不知¶欲出於心侮慢矜奢不知慢生
於己情騁愚暴不顧其¶身故以禍難所階由之不識危亡自此
日用不知故聖¶達愍愚而垂教也
