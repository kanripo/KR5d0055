# -*- mode: mandoku-view -*-
#+TITLE: 雲笈七籖
#+DATE: 2015-09-11 07:40:08
#+PROPERTY: BASEEDITION HFL
#+PROPERTY: WITNESS SBCK
#+PROPERTY: JUAN 38

仕八¶
　⬤戒¶
　　　⬤十戒¶
玉清經本起品云道言昔元始天尊與諸賢¶
聖億億萬衆處處周旋最後下觀棄賢世界¶
有一國王名曰德正直利根辯慧爲衆生故¶
而爲導首遍告國内臣民男女言今得太平¶
天下無事火災消滅兵刃不起百榖成熟皆¶
由道恩非自然也何以報道罔極之恩唯當<md:KR5d0055_HFL_038-001b>¶
<pb:KR5d0055_SBCK_038-1b>
傾心盡意恭敬供養造立宫觀香花燈燭晨¶
夕禮誦齋戒悔過以求福祐於是天尊命巨¶
靈仙人而告王曰子爲一國之主天下所推¶
凡間之貴不先於此但以正法治化不枉人¶
民亦足功感上天何煩祕要祕要之道卒難¶
可聞然祕要之階不過慈善慈善之法不違¶
科戒戒有多種人亦多品上品之人身先無¶
犯亦無所持中品之人心有上下觀境即變¶
以戒自制不令放逸如此之人或受十戒五¶
戒以自防護下品之人惡心萬般難可禁制<md:KR5d0055_HFL_038-002a>¶
<pb:KR5d0055_SBCK_038-2a>
下品之中復有二品上品者身欲奉戒或受¶
一百九十九戒或受觀身三百大戒或受千¶
二百威儀之戒以自防保令無越逸下品者¶
身同禽獸雖有人形而無人心縱受其戒終¶
無所益今且受第二中戒十種科禁入道初¶
門諸人聞⬤歡喜抃蹈悉皆俯伏而奉戒言¶
天尊告曰¶
第一戒者不得違戾父母師長反逆不孝¶
第二戒者不得殺生屠害割截物命¶
第三戒者不得叛逆君王謀害家國<md:KR5d0055_HFL_038-002b>¶
<pb:KR5d0055_SBCK_038-2b>
第四戒者不得淫亂骨⬤姑姨姊妹及佗婦¶
　女¶
第五戒者不得毀謗道法輕泄經文¶
第六戒者不得汙漫靜壇單衣祼露¶
第七戒者不得欺淩孤貧奪人財物¶
第八戒者不得祼露三光猒棄老病¶
第九戒者不得躭酒任性兩舌惡口¶
第十戒者不得兇豪自任自作威利¶
　右此十戒當終身奉持¶
　　　大戒上品(并叙)<md:KR5d0055_HFL_038-003a>¶
<pb:KR5d0055_SBCK_038-3a>
太上洞玄靈寳消魔寳真安志智慧本願大¶
戒¶
上品經云太極仙公於天台山靜齋念道稽¶
首禮拜請問太極法師徐來勒曰弟子有幸¶
得侍對天尊自聞㣲言彌綸萬劫洞觀道源¶
過泰之歡莫有諭也顧玄少好神仙白日飛¶
騰之道必想上聖恒以髣髴大經㣲逺妙⬤¶
難通將禀口訣釋我㝠津洞暢虗漠有無都¶
盡矣近而未究人生⬤世因縁本行之由今¶
願天尊覺所未悟是時太上玄髙真人嘯咏<md:KR5d0055_HFL_038-003b>¶
<pb:KR5d0055_SBCK_038-3b>
歩虚洞章歡然含豫輝金顔而言曰子以累¶
劫念道致太極玉名⬤慧人中將獨歩玉京¶
超逸三界巍巍乎太上仙公之任矣故慈心¶
於天人念度於後學也常以外身濟物有德¶
而弗名玄都所詮諒不虚矣而謂太極真人¶
曰卿受太上虚皇道君之教爲其師保亦必¶
盡教以髙上大洞之淵⬤也豈俟彼多陳乎¶
吾受任忝爲都教之法師至於執卷由子矣¶
太極真人荅曰此童真之人名刋金簡才質¶
清逺景秀太上玄㣲洞虚故當爲仙公之任<md:KR5d0055_HFL_038-004a>¶
<pb:KR5d0055_SBCK_038-4a>
弘道大度者也吾忝受教化愧不足爲彼宗¶
匠太上有命何敢不傾韞哉衆妙之統仰賴¶
於法師矣太極真人又曰夫道無也彌綸無¶
窮子欲㝷之近在我身乃復有也因有以入¶
無積念以得妙萬物芸芸譬於幻耳皆當歸¶
空人身亦然身死神逝喻之如屋屋壞則人¶
不立身敗則神不居當制念以定志靜身以¶
安神寳氣以存精思慮兼忘⬤想内視則身¶
神並一身神並一近爲真身也此實由宿世¶
本行積念累感功濟一切德⬤萬物因縁輪<md:KR5d0055_HFL_038-004b>¶
<pb:KR5d0055_SBCK_038-4b>
轉罪福相對生死相滅貴賤相使賢愚相傾¶
貧富相欺善惡相顯其苦無量皆人行願所¶
得也非道非天非地非人萬物所爲矣正由¶
心耳此對旣鍾亦難脫也弱䘮之徒信道者¶
少宿命者多不積善定念修德理身而欲忽¶
徳忘身强求外物其可得哉旣已不尅莫不¶
傷身矣故有道之士取諸我身無求乎人道¶
言修身其德乃真斯之謂也夫學道不受大¶
智慧道行本願上品大戒無縁上仙也子有¶
⬤命是以見此經其文隱祕立信効心然後<md:KR5d0055_HFL_038-005a>¶
<pb:KR5d0055_SBCK_038-5a>
而傳不可妄示不信必發異念異念旣生彼¶
此⬤罪是故藏之於無待有應爲仙王者乃¶
告焉是時雲龍踊躍諸天散華飛香奏烟山¶
海静波觸⬤⬤黙⬤魅消亡神魔降伏五苦¶
俱解長離地獄惡者返善信順受福爾乃命¶
太極侍經仙人劉文靜披雲韞而授經也太¶
極真人曰⬤世禮奉經師口誦身行布施厄¶
困願樂三寳君親忠孝逺慕山水棲憇賢儒¶
虚心有道燒香散華護度一切修道⬤過信¶
順⬤命靜思忍情其行也上可昇仙度世下<md:KR5d0055_HFL_038-005b>¶
<pb:KR5d0055_SBCK_038-5b>
可輪轉富貴生爲人尊容貌偉秀才智清逺¶
爲人之道莫不具足夫居世富貴笑於貧賤¶
今報以貧賤居世好殺今報以傷殺居世輕¶
易笑於醜陋今報以醜陋居世聦明不教於¶
人今報以頑塞居世常康笑於困病今報以¶
滯疾居世不信道笑於經教今報以下愚長¶
與道隔女人居世奪人壻者今報以少寡男¶
子居世誘人婦女今報以鰥獨居世發心爲¶
夫妻而後世不得俱生人道死爲⬤魅今報¶
以本念成於邪病自非大法莫有解其⬤⬤<md:KR5d0055_HFL_038-006a>¶
<pb:KR5d0055_SBCK_038-6a>
而消此邪病矣夫爲父母兄弟姊妹夫妻君¶
臣師保朋友皆先世所念願為因縁展轉相¶
生莫不有對者哉故曰⬤伏難窮矣唯學仙¶
道士當兼忘因縁絶滅生死同歸手玄以入¶
妙門能知是者始可與言學道之本也¶
⬤見居家妻子當願一切早出愛獄攝意奉戒¶
若見飲酒當願一切制於命門以逺禍亂¶
若見彩女當願一切守情忍色志慕賢貞¶
若見淫人當願一切除棄邪念翹心禁戒¶
⬤見婦人當願一切忍割浮華樂道自娛<md:KR5d0055_HFL_038-006b>¶
<pb:KR5d0055_SBCK_038-6b>
⬤見貞人當願一切履信正化日入法門¶
⬤見衆人當願一切推仁無爭懷道安世¶
⬤見善人當願一切時刻存念仰⬤真道¶
若見惡人當願一切棄凶即吉不犯王法¶
若見貧人當願一切損身施惠後受大福¶
⬤見富人當願一切救濟萬物世世受禄¶
若見貴人當願一切承其教㫖悉令典訓¶
若見賤人當願一切勤修匪懈各得所爲¶
若見帝王當願一切奉仰王道孝如父母¶
若見主相當願一切受其教制四方歸仁<md:KR5d0055_HFL_038-007a>¶
<pb:KR5d0055_SBCK_038-7a>
若見兵甲當願一切各念仁心天下讓賢¶
若見王子當願一切日歌太平係國承家¶
若見賢人當願一切履行其德道爲世宗¶
若見法師當願一切明解法度得道無爲¶
⬤見栖山道士當願一切悉見法門速得昇¶
仙¶
若見教化當願一切親受聖教皆爲淵博¶
⬤見聖人當願一切尊禮侍見諸國並瞻¶
若見仙人當願一切真道悉成飛昇天堂¶
若見城郭當願一切嚴整修飾以道爲基<md:KR5d0055_HFL_038-007b>¶
<pb:KR5d0055_SBCK_038-7b>
若見大國當願一切歸宗慕德若水注海¶
若見小國當願一切知止虚冲安其所居¶
若見市朝當願一切群賢雲萃悉弘正道¶
若見靜觀當願一切功德巍巍天人得道¶
⬤見齋戒行香當願一切道德日新庠序雅¶
正¶
若見誦經當願一切盡上髙座咸聞聖音¶
若見經教當願一切各各受讀禮習普行教¶
化¶
若見樓觀當願一切洞觀十方無所隱藏<md:KR5d0055_HFL_038-008a>¶
<pb:KR5d0055_SBCK_038-8a>
若見髙山當願一切智思無量輔成家國¶
若見栖憇茂林當願一切安居自在⬤庇舍¶
識¶
若見好學當願一切得成師宗養徒敷教¶
⬤見淨手當願一切常執經書無時暫輟¶
若見善口當願一切耽味洞經日新不猒¶
若見動足當願一切超歩三界飛行上清¶
若見靜止當願一切滅景停真安閑空寂¶
若見飲食當願一切棄累入淨存得道味¶
若見大藏當願一切除其災害施爲福田<md:KR5d0055_HFL_038-008b>¶
<pb:KR5d0055_SBCK_038-8b>
若見疾病當願一切以道自安免此苦厄¶
若見死䘮當願一切學道常存濟度三徒¶
若見畋獵當願一切不爲始終入爲無罪¶
若見夷狄當願一切得生中國不生邊地¶
若見少年當願一切及時學問遂成學名¶
若見老病當願一切以道攝生不更衰老¶
若見三光當願一切普明靈曜闇⬤即消¶
若見雲雨當願一切惠澤盈溢無所不宜¶
若見素雪當願一切常居潔白逍遥自在¶
若見靈風當願一切韞懷披散德流遐邇<md:KR5d0055_HFL_038-009a>¶
<pb:KR5d0055_SBCK_038-9a>
若見淨水當願一切洗垢清虚平等其心¶
若見名香當願一切受兹芳淨衆穢肅然¶
若見好華當願一切樂散諸聖相好具足¶
若見車馬當願一切得道無爲乘風駕龍¶
若見絃歌當願一切翫經歎法以道娛樂¶
若見福食當願一切無不飽滿世享天㕑德¶
流後人如水歸海宗廟裔長常居貴盛世與¶
四軰俱生王家¶
若見散施當願一切禍滅九隂福起十方德¶
如山海莫不興隆七祖生天子孫賢忠富貴<md:KR5d0055_HFL_038-009b>¶
<pb:KR5d0055_SBCK_038-9b>
巍巍所欲皆從學道飛仙駕雲乘龍道士坐¶
卧常願我等四大合德同體道真長存玄都¶
師友自然濟度十方天下受恩逍遥無爲洞¶
觀妙門¶
禮經祝三首(真人口訣云侍經仙童玉女聞)¶
(此祝皆歡喜而祐兆身也是大經悉用此)¶
(祝而禮拜矣若冥心禮經者亦心祝其文)¶
(乃上仙之祕祝也)¶
　　　第一首¶
樂法以爲妻愛經如珠玉持戒制六情念道<md:KR5d0055_HFL_038-010a>¶
<pb:KR5d0055_SBCK_038-10a>
遣所欲淡泊正氣停蕭然神静嘿天魔並敬¶
護世世受大福¶
　　　第二首¶
鬱鬱家國盛濟濟經道興天人同其願縹緲¶
入大乘因心立福田靡靡法輪昇七祖生天¶
堂我身白日騰¶
　　　第三首¶
大道洞玄虚有念無不啓鍊質入仙真遂成¶
金剛體超度三界難地獄五苦解悉歸太上¶
經靜念稽首禮<md:KR5d0055_HFL_038-010b>¶
<pb:KR5d0055_SBCK_038-10b>
太極真人曰學昇仙之道當立千二百善功¶
終不受報立功三千白日登天皆濟人應死¶
之難也施惠其人⬤善矣學道當令衆行合¶
法廣建福田發大慈之心動靜常起道意能¶
如是也吐納服藥佩符讀經精進終身不倦¶
豈有不得仙乎人無此德雖服藥佩符讀經¶
齋戒故終命而不驗矣學士明思要言太極¶
真人曰立三百善功可得長存地仙若一功¶
不全則更從一始而都失前功矣常有其念¶
在於心膂者則是也若導人作善即爲善功<md:KR5d0055_HFL_038-011a>¶
<pb:KR5d0055_SBCK_038-11a>
也太極真人曰常念嘯詠洞經修行大慈先¶
人後身揚善化惡斷絶衆縁滅念守虚心如¶
太玄爲道是求始謂能言神仙之道也太極¶
真人曰吾昔受太極智慧十善勸助德戒於¶
髙上大道虚皇世世宗奉修行大法度人甚¶
易此自然之福也太上以普教天人令各得¶
本願始入法門長存無爲不受十苦八難罪¶
對罷散地獄休息三官日日寧閑世世榮樂¶
咸脫羅網後生安泰天性恬然所願隨得其¶
戒如上以傳賢信<md:KR5d0055_HFL_038-011b>¶
<pb:KR5d0055_SBCK_038-11b>
十善勸戒曰勸助禮敬三寳供養法師令人¶
世爲君子賢孝髙才榮貴巍巍生爲人尊門¶
族昌熾¶
(三寳者謂道經師也能養生教善行爲人)¶
(範是名法師也)¶
戒曰勸助治寫經書令人世世聦明博聞妙¶
⬤恒值聖世見諸經教能誦章句¶
戒曰勸助建齋淨治令人世世門戸髙貴身¶
登天堂飲食自然常居無爲¶
戒曰勸助香油衆供令人世世芳盛香潔光<md:KR5d0055_HFL_038-012a>¶
<pb:KR5d0055_SBCK_038-12a>
明容貌絶偉天姿髙秀¶
戒曰勸助法師法服令人世世閑雅逍遥中¶
國不墮邊夷男女端正冠冕玉珮稱諸身飾¶
戒曰勸助國王父母子民忠孝令人世世多¶
嗣男女賢儒不受諸苦¶
戒曰勸助齋靖讀經令人世世不墮地獄即¶
昇天堂禮見衆聖速得返形化生王家在意¶
所欲玩好備足七祖同歡善縁悉備終始榮¶
樂道法轉至將得仙道¶
戒曰勸助衆人學經今人世世才智洞逹動<md:KR5d0055_HFL_038-012b>¶
<pb:KR5d0055_SBCK_038-12b>
靜威儀常爲人師¶
戒曰勸助一切布施諫諍善事令人世世壽¶
考富樂常無怨惱¶
戒曰勸助一切民人除嫉去欲履行衆善令¶
人世世安樂禍亂不生病者自愈仕宦高遷¶
爲衆所仰莫不吉祐門户清貴天人愛育神¶
魔恒護常生福地¶
太極眞人曰人之行惡莫大於嫉殺貪奢驕¶
婬也若此一在心伐爾年命矣挾之以學神¶
仙者不亦悲乎<md:KR5d0055_HFL_038-013a>¶
<pb:KR5d0055_SBCK_038-13a>
　　　太霄琅書十善十惡¶
十善旣行十惡自息息惡行善大慈德成是¶
以上品戒云䘏死度生救疾治病施惠窮困¶
割巳濟物奉侍師主營建靜舍書經校定修¶
齋念道退身讓義不爭功名宣化愚俗諌諍¶
解惡邉道立井植種果林教化童蒙勸人作¶
善施爲可法動靜可觀教制可⬤行常使然¶
十善遍行謂之道士不修善功徒勞山林能¶
信斯㫖勤㝷諸戒戒部甚多隨縁所得無數¶
諸戒無央科律皆輔一神攝於三業三業者<md:KR5d0055_HFL_038-013b>¶
<pb:KR5d0055_SBCK_038-13b>
口身心也運動造作善惡無量無量善惡十¶
爲惡端一者妄言二者綺語三者兩舌四者¶
罵詈此四口惡返之則善五者貪愛六者竊¶
盗七者姦婬此三者屬身八者嫉妬九者恚¶
瞋十者邪癡此三者屬心心業最重爲十惡¶
根斷絶十惡修十善本實言直語通和講誦¶
謙讓捨財内外貞潔慶讃懽喜敬信三尊備¶
此十善十惡永除¶
　　　思㣲定志經十戒¶
一者不殺當念衆生二者不婬犯人婦女三<md:KR5d0055_HFL_038-014a>¶
<pb:KR5d0055_SBCK_038-14a>
者不盗取非義財四者不欺善惡反論五者¶
不醉常思淨行六者宗親和睦無有非親七¶
者見人善事心助歡喜八者見人有憂助爲¶
作福九者彼來加我志在不報十者一切未¶
得道我有不恡經云時有十二年少處世間¶
樂日日相就共作好食酣飲嬉⬤或復論議¶
持戒之難易天尊以道眼遥見此人前世曽¶
爲人師而祕恡經典逮諸弟子於道之心亦¶
復猶豫因此㣲縁猶可度耳於是¶
天尊化作凡人從㑹中過託之乞食因悉共<md:KR5d0055_HFL_038-014b>¶
<pb:KR5d0055_SBCK_038-14b>
語諸年少軰復論如初中一人曰我數隨兄¶
至安樂山見諸道士悉持十戒肅肅甚佳洎¶
至於死魂神所在亦當不虗但其十戒人持¶
難悉從耳化人曰持此甚易違此甚難諸人¶
問化人曰云何持戒則易不持返難化人曰¶
立身如戒上不畏天子亦不畏⬤神何謂之¶
難違戒之者悉畏之是難也其中一人曰餘¶
戒可持惟酒難斷所以者何我先服散散者¶
發之日非酒不解是故難耳化人曰散發所¶
須此乃是藥將養四大藥通可通但勿過量<md:KR5d0055_HFL_038-015a>¶
<pb:KR5d0055_SBCK_038-15a>
耳一人曰餘事即可妄語其難所以者何若¶
有宻事在尊長前應爲隱諱而人見問不得¶
欺欺即犯戒是故爲難化人曰事有隱諱而¶
人見問不得欺欺即犯戒是故爲難化人曰¶
事有隱諱理有方便此亦可通但勿善惡返¶
論⬤其長短耳一人曰餘戒即可唯盗戒難¶
小小之間以挂犯目化人曰大事實難小小¶
之間益可慎之而⬤偈曰¶
何不受盗戒　不受盗亦難　孰云闇昧中¶
中有記盗官　取一年年倍　倍倍殊不寛<md:KR5d0055_HFL_038-015b>¶
<pb:KR5d0055_SBCK_038-15b>
以手捧鎔銅　燒口煮心肝一朝言此苦¶
終年猶心酸　何不受此戒　保持必令完¶
我信彼亦信　在在無不安　安坐招靈人¶
永享長年歡¶
一人曰餘戒悉易淫最難斷所以爾者我曽¶
履斯事數隨兄中食當中食時自云一日精¶
進無不過理亦謂身後當得此齋戒之福至¶
是夕夜是我所愍輙來狡獪雖苦加抑迮不¶
覺巳爾每每如此是知最難化人曰色者是¶
想爾想悉是空何有色邪但先自觀身知身<md:KR5d0055_HFL_038-016a>¶
<pb:KR5d0055_SBCK_038-16a>
無⬤便知無色何可不忍且淫慾頗恣如飲¶
鹹水飲多渴多唯死而巳何有猒足而⬤偈¶
曰¶
色慾劇於渇　小忍差可度　何爲進鹹水¶
水鹹益渇故　子能善解渇　當飲天甘露¶
甘露香且薫　通體皆流布　天人㝷香降¶
玄趣自然悟　熈熈永無爲　長保九天⬤¶
一人曰餘悉可從唯煞難戒所以者何我好¶
噉雞一食無雞了自無味數日便痩化人曰¶
賢者肥爲人患痩即體輕用肥何爲即⬤偈<md:KR5d0055_HFL_038-016b>¶
<pb:KR5d0055_SBCK_038-16b>
曰¶
賢賢戒其煞　亦無懷煞想　衆生雖㣲㣲¶
亦悉樂生長　如何害彼命　而用以自養¶
自養今一時　累汝自然爽　長淪三塗中¶
辛苦還復徃　善惡各有縁　譬如呼有響¶
何不改此行　慈心以自奬　真人携手逰¶
逍遥雲景上¶
⬤此偈巳化人見大威變極道之姿侍從僚¶
屬鈞天大樂非可目名返於上方諸人悉見¶
喜懼交集并聞要⬤意解開悟俱登道果<md:KR5d0055_HFL_038-017a>¶
<pb:KR5d0055_SBCK_038-17a>
　　　妙林經二十七戒¶
元始天尊告諸四衆一切衆生貪着有爲欣¶
生惡死意雖求生由造死業不持戒行假使¶
長壽猶如老樹有何殊别若持戒行死⬤天¶
官升仙自在人雖有王公之位上至帝皇死¶
皆重罪無益䰟神受苦不可堪忍善男子汝¶
等思惟明奉戒行直心行道吾爲汝⬤天下¶
萬物無有長存有死有生有成有敗日出則¶
没月滿則虧從古至今誰能違返若有道德¶
不生不滅修善者今月亦善今日亦善今時<md:KR5d0055_HFL_038-017b>¶
<pb:KR5d0055_SBCK_038-17b>
亦善善善積德諸行修足善念護持令入法¶
寳戒曰¶
　　不得盗竊人物　不得妄取人財¶
　　不得妄言綺語　不得因恨殺人¶
　　不得貪嗔癡狠　不得慢老欺人¶
　　不得呪詛毒心　不得罵詈髙聲¶
　　不得呰毀謗人　不得兩舌邪佞¶
　　不得評人長短　不得好言人惡¶
　　不得毀善自譽　不得自驕我慢¶
　　不得畜毒藥人　不得投書譛善<md:KR5d0055_HFL_038-018a>¶
<pb:KR5d0055_SBCK_038-18a>
　　不得輕慢經教　不得毀謗聖文¶
　　不得恃威凌物　不得貪婬好色¶
　　不得好殺物命　不得躭酒迷狂¶
　　不得殺生淫祀　不得燒野山林¶
　　不得評論師長　不得貪惜財賄¶
　　不得言人隂事¶
　　　老君二十七戒¶
行無爲行柔弱行守雌勿先動此上最三行¶
行無名行清淨行諸善此中最三行¶
行忠孝行知足行推讓此下最三行<md:KR5d0055_HFL_038-018b>¶
<pb:KR5d0055_SBCK_038-18b>
右九行二篇八十一章集合爲道舍尊卑¶
　同科九行備者神仙六行備者壽三行備¶
者増年¶
戒勿費用精神戒勿食含血之物樂其羙色¶
戒勿傷王氣戒勿貪寳貨戒勿忘道戒勿爲¶
妄動戒勿枝形名道戒勿殺生戒貪功名此¶
上九戒¶
戒勿爲耳目鼻口所娛戒常當謙讓戒舉百¶
事詳心勿惚恫戒勿學邪文戒勿資身好衣¶
羙食戒勿求名譽戒勿貪髙榮强求戒勿輕<md:KR5d0055_HFL_038-019a>¶
<pb:KR5d0055_SBCK_038-19a>
躁戒勿盈溢此中九戒¶
戒勿與人諍曲直得失避之戒勿爲諸惡戒¶
勿猒貧賤强求富貴戒勿多忌諱戒勿稱聖¶
人大名戒勿强梁戒勿禱祠⬤神戒勿自是¶
戒勿樂兵此下九戒¶
右二十七戒二篇共合爲道淵尊卑同行¶
　上備者神仙持十八戒備者壽持九戒備¶
者增年不横夭矣¶¶
雲笈七籖卷之三十八<md:KR5d0055_HFL_038-019b>¶
<pb:KR5d0055_SBCK_038-19b>
<md:KR5d0055_HFL_039-001a>¶
<pb:KR5d0055_SBCK_039-1a>
雲笈七籖卷之三十九　
