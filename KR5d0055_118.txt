# -*- mode: mandoku-view -*-
#+TITLE: 雲笈七籖
#+DATE: 2015-09-11 07:40:23
#+PROPERTY: BASEEDITION HFL
#+PROPERTY: WITNESS SBCK
#+PROPERTY: JUAN 118
¶¶
　道教靈驗記¶
　　宫觀¶
真宗皇帝御製叙¶
夫妙道本於混成至神彰於不測經誥所以¶
宣契象宫觀所以宅威靈符籙所以備真科¶
齋詞所以達精懇驗徴應之非一明⬤蠁之¶
無差誠覺悟於蒼黔而彰亶於善惡也朕顧¶
惟寡昧獲纂隆平荷祉福之咸臻務齋盟而<md:KR5d0055_HFL_118-001b>¶
<pb:KR5d0055_SBCK_117-1b>
匪懈思⬤妙理普示群生因覽杜光庭所集¶
道教靈驗記二十卷其事顯而要其指實而¶
詳今昔所聞盈編而有次殊尤之迹開卷以¶
斯存兾永流傳俾列方版庶資訓範克暢淳¶
風直叙厥由題於篇首云爾¶
廣成先生序¶
道之為用也無言無為道之為體也有情有¶
信無為則任物自化有信則應用随機自化¶
則⬤乎至真随機則彰乎立教經曰善者吾¶
善之不善者吾亦善之此明太上渾其心而<md:KR5d0055_HFL_118-002a>¶
<pb:KR5d0055_SBCK_117-2a>
等觀赤子也書曰不獨親其親天下皆親不¶
獨子其子天下皆子此明聖人體其道而慈¶
育蒼生也惡不可肆善不可沮當賞罰以評¶
之經曰人之不善何棄之有故立天子置三¶
公此聖人教民捨惡從善也又曰為惡於明¶
顯者人得而誅之為惡於幽闇者⬤得而誅¶
之又曰為善者善氣至為惡者惡氣至此太¶
上垂懲勸之㫖也書曰惟上帝不常作善降¶
之百祥作不善降之百殃此聖人法天道禍¶
滛福善之戒也由是論之罪福報應猶響荅<md:KR5d0055_HFL_118-002b>¶
<pb:KR5d0055_SBCK_117-2b>
影随不差毫末豈獨李釋言其事哉抑儒術¶
書之固亦乆矣宣王之夢杜伯⬤侯之夢大¶
厲恭世子之非罪渾良夫之無辜化豕之報¶
齊侯結草之酬魏氏良宵之殂駟帶鄭玄之¶
捽劉蘭之筆不遺良史攸載足可以為罪福¶
之鑒戒善惡之準䋲者也況積善有餘福積¶
惡有餘殃幽則有⬤神明則有刑憲斯亦勸¶
善懲惡至矣大道不宰太上好生固無責於¶
芻狗而示其報應直以法字像設有所主張¶
真文靈科有所拱衛茍或侵侮必䧟罪尤故<md:KR5d0055_HFL_118-003a>¶
<pb:KR5d0055_SBCK_117-3a>
歷代巳來彰驗多矣成紀李齊之道門集驗¶
記十卷始平蘇懷楚玄門靈驗記十卷俱行¶
於世今訪諸⬤舊採之見聞作道教靈驗記¶
凡二十卷庶廣慎微之㫖以匡崇善之階直¶
而不文⬤記其事¶
　　　饒州開元觀神運殿閣過湖驗¶
饒州開元觀舊在湖水之北去郭二里巨殿¶
層樓迴軒廣厦枕湖有水閣松徑有虚亭松¶
竹森踈花木秀茂郡人避暑尋春為一州勝¶
賞之所其後道流既少廊廡摧損唯上清閣<md:KR5d0055_HFL_118-003b>¶
<pb:KR5d0055_SBCK_117-3b>
大殿齋堂三門皆在里中民庶多葬於觀地¶
中壇殿之外盡為墟墓矣大中二年郡中夜¶
聞千萬人聲如風雷之響及明見開元殿閣¶
門堂四十餘間移在湖水之南平地之内其¶
所布列形勢逺近殿閣相去與舊不殊太守¶
上聞請易其名額以旌神異詔㫖依舊為⬤¶
元觀只攺上清閣為神運閣别命崇修逺近¶
歸心爭捨美利遂加繕葺觀殿鼎新記云所¶
移之地途超二里水越一湖出自神功事資¶
聖感是也<md:KR5d0055_HFL_118-004a>¶
<pb:KR5d0055_SBCK_117-4a>
　　　洋州馮行襲毁素靈宫驗¶
洋州素靈宫云漢武帝為素靈夫人降真内¶
殿於太白之前為築宫宇即其地也年代寖¶
逺遺址僅存我唐髙祖既至長安受隋恭帝¶
禪是⬤夢素衣神人云我太白之主也居素¶
靈臺以荒毀為告詔訪其地特創臺殿命為¶
素靈宫開元中傅天師曽奉詔齋醮於其上¶
德宗幸梁洋欲駕幸其地又加營飾由是材¶
石之功最為宏壯馮行襲自金州遥統洋州¶
武定軍命其子守之欲毀素靈屋宇以修公<md:KR5d0055_HFL_118-004b>¶
<pb:KR5d0055_SBCK_117-4b>
署工人掲瓦皆有毒虵居於霤中莫知其數¶
竟無所措手以事白焉馮子怒使吏焚之曵¶
薪炷火而雷電大震風雨緫至群吏奔駭數¶
軰死之靈跡巋然無敢犯者¶
　　　文銖臺二僧擊救苦天尊像驗¶
文銖者長安人也父母令於别業讀書為荘¶
前堆阜之上置書堂焉而⬤本踈誕不樂文¶
字但與隣里少年彈射飛鳥捕格野獸以為¶
戲樂至於筌笱之具罻羅之屬弋網⬤⬤弓¶
矢槌刃靡不置之數年之間殺獲不可勝記<md:KR5d0055_HFL_118-005a>¶
<pb:KR5d0055_SBCK_117-5a>
忽有道士見之謂曰子之頭何遽變也銖驚¶
而問之乃引於臺下令其窺井照之自見其¶
人形而獸頭矣欲求道士悔謝更令熟視井¶
中頃刻之間身形不巳而頭巳百變或鳥或¶
獸或蛇或魚銖見之異常憂懼道士曰萬物¶
營營各貪其生至於飛動皆重其命爾反天¶
道而殺之當有此報耳每變一頭則受一生¶
終爾所殺之數一一償之積月累日計其壽¶
限自此之後爾身則死乃歷生異⬤之中報¶
所殺之命百千萬年未有還復人身之日銖<md:KR5d0055_HFL_118-005b>¶
<pb:KR5d0055_SBCK_117-5b>
號泣求救願焚弋獵之具以謝前愆洗心攺¶
悔不敢更犯道士見其誠至乃謂之曰我奉¶
太上之勑歷救衆生之苦名曰救苦真人爾¶
有昔縁早合遇道此若不救淪䧟無期乃以¶
道士衣與之令其終身修道隂功救世廣濟¶
物命方免前罪道士即踊身而起去地數丈¶
立於金蓮花上左執瓊椀右執栁枝金冠鳯¶
履身逾三丈通身有五色之光上連天表照¶
曜一川逡廵乃⬤文銖乃焚羅網之具披道¶
士天衣於其處立殿製所見之像晝夜精勤<md:KR5d0055_HFL_118-006a>¶
<pb:KR5d0055_SBCK_117-6a>
焚香懴罪居十餘年又感真仙授以藥訣令¶
逰行海内救人疾苦後乃得道而去其俗所¶
居處相傳號曰文銖臺而救苦天尊之像猶¶
在忽有僧數人遊行見之曰既是文銖聖跡¶
何得有道士功德固知道士無良侵我古跡¶
已多年矣因抜得大木唯二僧共擊天尊像¶
手折耳傷口鼻亦壊力擊其項未能致損用¶
力甚困二僧少歇看天尊所傷之處並巳如¶
舊唯二僧口耳鼻項痛楚極甚及看其手亦¶
已折矣匍匐號呌告於衆人自述其事良乆<md:KR5d0055_HFL_118-006b>¶
<pb:KR5d0055_SBCK_117-6b>
而死¶
　　　亳州太清宫老君挫賊驗¶
亳州真源縣太清宫聖祖老君降生之宅也¶
歷殷周至唐而九井三檜宛然常在武德中¶
枯檜再生天寳年再置宫宇其古跡自漢宣¶
漢桓增修營葺魏太武隋文帝别授規模邊¶
韶薛道衡為碑以紀其事唐髙祖太宗髙宗¶
中宗睿宗明皇六聖御容列侍於老君左右¶
兩宫二觀古檜千餘⬤屋宇七百餘間有兵¶
士五百人鎮衛宫所咸通中龐勛據徐州十<md:KR5d0055_HFL_118-007a>¶
<pb:KR5d0055_SBCK_117-7a>
道徴師招討長圍⬤合龐勛恐力不支乆遂¶
領徒三千餘人徑来欲奪宫所據為營壘是¶
日避難士庶千餘家咸在宫内見黒氣自九¶
井中出良乆昏曀一川老君空中應現龐勛¶
徒黨迷失道路自相蹂踐蘄水橋斷盡溺死¶
水中逡廵開霽賊黨無孑遺矣廣明中黄巢¶
⬤領徒伴欲焚其宫亦有黒霧遍川迷失行¶
路又有草賊遍地自欲凌毁太清宫迷路乃¶
往亳州城下因圍逼州城攻打彌急剌史潘¶
稠望宫焚香以希神力救䕶頃之黒霧自宫<md:KR5d0055_HFL_118-007b>¶
<pb:KR5d0055_SBCK_117-7b>
中而来周繞城外腥風毒氣聞者頓仆宻雪¶
交至寒凍異常死者十有五六初攻城之時¶
有神鴉無數㗸接賊箭投於城中賊軰巳加¶
驚異既而城内朗晏城外風雪賊人懼此神¶
力解圍而去尋亦散滅潘稠奏云自大㓂犯¶
闕之後群兇誅殄已来大小㓂逆前後一十¶
八度欲犯太清宫或迷失道途或龍神示見¶
終挫兇計宫城晏然所庇䕶居人不知其數¶
請移真源縣就宫安置勑㫖恐移縣就宫必¶
多⬤瀆縣依舊所冝准萬年例昇為赤縣仍<md:KR5d0055_HFL_118-008a>¶
<pb:KR5d0055_SBCK_117-8a>
降青詞修齋告盟¶
　　　周真人居上經堂基驗¶
周真人名太玄陶⬤居弟子也年二十一而¶
得道先於⬤居證位其所居即今紫陽觀處¶
茅嶺之前平陸爽塏實為福地堂側一片地¶
稍髙如舊屋基而無甎甓蹤跡太玄於其上¶
植花木時見有人髙冠襃衣或三或二亦有¶
介金之士明月靜夜立於其中家有小児名¶
小豆纔五六嵗逰戲其上逡廵有人送置庭¶
中如是者數四而無傷損一旦問陶君⬤此<md:KR5d0055_HFL_118-008b>¶
<pb:KR5d0055_SBCK_117-8b>
祥異陶曰晉朝許君舊宅乃上經堂基正當¶
其地速作靜室為焚香之所不可䙝瀆也太¶
玄因問上經所安之地何神明如此耶陶曰¶
三洞寳⬤所在之地萬靈侍衛百神朝揖豈¶
可不尊之耶太玄曰眞經已去其地乆虚而¶
猶真靈衛之耶陶曰上經所安之地地祇守¶
之七百年法宇之地千年正一所安之地善¶
神護之三百年經法雖去年限未滿所以然¶
耳太玄遂作靜室每旦夕香燈而不敢於此¶
室朝拜存修恐法位髙卑有真凡之隔爾<md:KR5d0055_HFL_118-009a>¶
<pb:KR5d0055_SBCK_117-9a>
　　　魏夫人壇十僧来毁九遭虎噬驗¶
魏夫人壇在南嶽中峯之前巨石之上是一¶
片大石方可丈餘其形方穏下圓上平浮⬤¶
他石之上甞試一人推之似能轉動人多即¶
屹然而定相傳以為靈異往往神仙幽人逰¶
憩其上竒雰靈氣彌覆其頂忽有衲僧十餘¶
人秉炬挾杖夜至壇所欲害緱仙姑入其居¶
處仙姑在牀上而僧不見乃出詣壇所推壊¶
夫人壇轟然有聲若巳顛墜迴燭照之元不¶
能動知其靈異奔迸遁去及明有至逺村者<md:KR5d0055_HFL_118-009b>¶
<pb:KR5d0055_SBCK_117-9b>
大都不過走十餘里十人同志九人為虎噬¶
殺一人推壇之時不同其惡遂免虎害乃以¶
其事白於村郷之人逺近驚異焉¶
　　　嚴譔掘洪州鐵柱驗¶
洪州鐵柱神仙許真君所鑄也晋朝豫章有¶
巨蛟長蛇水獸肆害於人許君與其師吳君¶
得正一斬邪三五飛步之術制禦萬精自潭¶
州井中奮劒逐蛟出於此井君出謂吳君曰¶
此井之下蛟螭所宂若不鎮之每三百年一¶
度為民之害後来復何人制之役⬤神運鐵<md:KR5d0055_HFL_118-010a>¶
<pb:KR5d0055_SBCK_117-10a>
數百萬斤鑄於井中溢於井外數尺屹若柱¶
焉於井之下布巨索八條以鏁地脉自是鍾¶
陵之境無妖惑之事無墊溺之災誓之曰後¶
人壞我柱者城池渰没江波泛溢人皆知之¶
固不敢犯或有漁人⬤柱上鐵用墜其網所¶
損頗甚近亦官中禁之嚴譔節制江西信誹¶
毁之詞使人掘鐵柱將欲碎之迅霆大擊江¶
波遽溢掘未二三尺城池震動内外驚懼譔¶
方信之焚香告謝而止柱側道院為其所毁¶
近亦再修矣<md:KR5d0055_HFL_118-010b>¶
<pb:KR5d0055_SBCK_117-10b>
　　　王峯吳行魯毀掘成都龍興觀驗¶
成都龍興觀即後周至真觀也基址廣袤四¶
靣通街大殿講堂玉華宫碑碣皆在有王峯¶
者事潁川王於小蠻坊創置私第以基地卑¶
濕乃使力役者斸觀門土墻及廣掘觀地取¶
土數千車築基址土木未畢巳數口凋亡一¶
旦自衙歸宅於其門外見二黄衣人曰為觀¶
中取土事要有對勘應荅之間下馬而卒其¶
觀内有鍾樓曰靈響臺有門樓宏壮制度精¶
巧節度使吳行魯奏移門樓於天王寺拆其<md:KR5d0055_HFL_118-011a>¶
<pb:KR5d0055_SBCK_117-11a>
鍾樓遺蹤勝賞併為毁蕩矣頃年駕在蜀明¶
道大師尹嗣玄云行魯之吏因疾入冥數日¶
復活言見行魯為鬼吏所驅般運龍興材木¶
鐵鏁繋械晝夜不休木纔積垜又却飛去如¶
是摙運不知何年當得息爾欲求子孫為立¶
觀門贖其罪子孫貧窘固不及爾¶
　　　劉將軍取東明觀土修宅驗¶
劉將軍者⬤職右神䇿軍居近東明觀大修¶
第宅於觀内取土築基脫墼計數千車功用¶
既畢劉忽得疾沉綿旬日稍較忽如風狂於<md:KR5d0055_HFL_118-011b>¶
<pb:KR5d0055_SBCK_117-11b>
其堦庭之中攫土穴地指爪流血而終不已¶
骨肉扶救之似稍歇定又須匍匐穴土似有¶
驅廹之者時聞為物捶擊痛楚之聲但流淚¶
嗚咽而已問之竟無所荅日又沉困垂命巫¶
醫殫術略無徴應偶召瞽者筮云求道法救¶
之劉素不信道未甞有道士過其家妻子既¶
切因詣金仙觀請符理之置符於牀前又焚¶
數道和水飲之劉乃言曰我以无知犯暴道¶
法取東明觀土修築私⬤地司已奏天曹罰¶
令運土塡陪不知車數計我獨力般運三二<md:KR5d0055_HFL_118-012a>¶
<pb:KR5d0055_SBCK_117-12a>
百年恐未可足稍或遲怠冥官考責鞭撻極¶
嚴卒無解免之日言訖嗚咽號呌若有所訴¶
一家聞之俱為嗟痛其妻子就東明大殿上¶
焚香祈乞續買淨土五千車塡送所穿坑處¶
設齋告謝求賜寛赦疾乃稍定一旦又自言¶
曰天符有勑穿掘觀土修築私家雖已陪填¶
尚未塞責有十二年禄命並宜削奪所連累¶
子孫即可原赦是夕遂死余按道科凡故意¶
凌毁大道及福地靈壇殃流三世今劉生以¶
陪填首謝罪止一身得不為戒爾<md:KR5d0055_HFL_118-012b>¶
<pb:KR5d0055_SBCK_117-12b>
　　　南康王夢二神人告以將富貴驗¶
南康王太尉中書令韋公臯為成都尹相國¶
張公之愛壻而量深器大舉止簡傲不狎於¶
俗張家奕世相家德望清貴張族皆輕侮於¶
韋以此見薄亦未之悟也忽夢二神人謂之¶
曰天下諸化領世人名籍吾子名係⬤璝禄¶
食全蜀富貴將及何自滯耶勉哉行矣異日¶
當富貴無以⬤璝為忘也由是韋有干禄之¶
志謀於其室室家復勉勵之以粧奩數十萬¶
金資其行計既達⬤川屬⬤饑乆雨因知友<md:KR5d0055_HFL_118-013a>¶
<pb:KR5d0055_SBCK_117-13a>
所聘署隴州軍事判官俄而駕出奉天郡守¶
奔難行在臯率土客甲士饋輓軍儲以申扈¶
衛以功就拜防禦使復請赴覲行朝德宗望¶
而器之既平㓂難大駕還京以功檢校右僕¶
射鳯翔節度使懇讓乞攺西川乃授西川節¶
度與張公交代焉擁師赴任張假道歸闕以¶
避其鋒既而累年蜀境大穰金帛豐積南詔¶
内附乞為臣妾威名益重而貢賦不虧朝廷¶
⬤注戎蠻懾㐲由是請許南詔置習讀院入¶
質子學生習詩書禮樂公文翰之羙冠於一<md:KR5d0055_HFL_118-013b>¶
<pb:KR5d0055_SBCK_117-13b>
時南詔得其手茟刻石以榮其⬤而⬤璝之¶
事乆已忘矣又夢二神人曰富貴而忘所因¶
其何甚耶公夢覺流汗驚駭乆之乃躬詣雲¶
林炷香禱福遂命工度木揆日修崇作南宫¶
飛閣四十間巨殿脩廊重門邃宇範金刻石¶
知無不為支九隴租賦於山下列屯輸貯糗¶
糧山積匠石雲趨自製碑刋于洞門之側上¶
棕層樓⬤僮七十人以供洒掃良田五百畒¶
以贍齋儲在鎮二十餘年封以王爵矣即本¶
命丁卯屬⬤璝化也<md:KR5d0055_HFL_118-014a>¶
<pb:KR5d0055_SBCK_117-14a>
　　　果州開元觀工匠同夢得材木驗¶
果州開元觀接郡城頗為爽塏以形勝之美¶
選立觀額雖州使旋具結奏而制置之内猶¶
闕大殿州司差工匠及道流⬤泝嘉陵江於¶
利州上㳺採買材木臨行道流工匠同夢有¶
人云朱鳯潭中有木可以足用如此者三因¶
聚議曰夢兆如斯必有大商貨木㳂江而至¶
可躊躇三五日以伺之或免逺適頗以為便¶
一匠曰吾於朱鳯山下江中尋之莫有商筏¶
巳到来否即往山下尋求潭水澄澈忽見潭<md:KR5d0055_HFL_118-014b>¶
<pb:KR5d0055_SBCK_117-14b>
底有木因使善沉者鈎求得梓木千叚構成¶
三尊殿鍾樓經閣三門廊宇咸得周足又市¶
塼甃壇内有黄赤色者疑其火力未足棄而¶
不用信宿皆化為金起觀之費過於豐資殿¶
宇既成⬤塑尊像又於白鶴山觀掘地得鐵¶
數萬斤鑄三尊鐵像僅髙二丈今謂之聖像¶
逺近祈禱立有徴驗起觀道流何氏家世代¶
豐足今為胄族焉至今負販之徒錐刀求利¶
者每以三日五日必詣聖像前焚香祈祐或¶
闕而不精信者即貿易無利貨鬻不售焉<md:KR5d0055_HFL_118-015a>¶
<pb:KR5d0055_SBCK_117-15a>
　　　北都潜丘臺崔相國應夢修觀驗¶
北都潜丘臺有古觀焉像設精嚴樓臺宏麗¶
地形顯敞迥出於都城之中制創多年乆無¶
崇葺風號雨漬日以傾摧相國崔公彦昭常¶
夢野步尋幽至古臺之下翹首仰望其上有¶
紫氣氤氲祥光四照无登躡之路良乆復聆¶
天樂笳簫之音尋訪之意彌切但四隅⬤絶¶
咫尺萬里忽前有金橋如梯層級寛博遂攀¶
梯而上中路三四級板闕欄摧躋登不得即¶
見巨千金色引指而接之公掘指未定已登<md:KR5d0055_HFL_118-015b>¶
<pb:KR5d0055_SBCK_117-15b>
臺上矣徘徊四顧唯古殿欲摧荒壇蕪没歎¶
嗟數四復到天尊之前認金橋乃座前之橋¶
耳金手乃天尊之手耳不復聞天樂之聲亦¶
絶紫氣之像因言曰豈天尊有所付囑耶何¶
變化如此也天尊忽言曰子即居此地無忘¶
摧殘也俄而驚覺旬日授北都留守到鎮朞¶
月恍恍然似有所失似有所疑因命駕縱逰¶
用攄其志聞潜丘臺不逺造而觀焉唯古殿¶
摧殘深草堙翳乃瞻拜天尊見儀像侍衛宛¶
若曽所逰覩徐視座前金橋在焉欄折板斷<md:KR5d0055_HFL_118-016a>¶
<pb:KR5d0055_SBCK_117-16a>
矣復睨金臂及栺皆醒然頓寤即前之所夢¶
也施俸金募工役革故之弊鼎新其宇惟殿¶
之且乆随其古制増修而已其餘垣墻廊宇¶
壇庭門房圖繢丹雘赭堊金翠靡不畢備焉¶
締構之功香花之獻欝為一時之盛也¶
　　　相⬤劉瞻夢天尊言再居相位驗¶
相國劉公瞻南遷交趾道過江陵既登扁舟¶
⬤欲解纜迴首道左見像設甚嚴而朽殿傾¶
圯問其名即真符玉芝觀也入門昇階拜手¶
潜祝是夕舟中夢青童前導登大山之上松<md:KR5d0055_HFL_118-016b>¶
<pb:KR5d0055_SBCK_117-16b>
徑連延崖巘竒秀芳芝幽草好鳥靈花燦然¶
在目行一里許見元始天尊坐寳花座上瞻¶
仰粹容乃玉芝殿中天尊也拜祝曰某得罪¶
聖朝竄逐且逺非敢怨望但祈生還爾天尊¶
曰爾之青簡列於方諸矣何憂於世難乎再¶
居相位而後得道自此齋一旬戒三日則蠻¶
陬瘴海魑魅之郷無所憚矣辰未巳午與子¶
為期也自是劉公南征至湖嶺間所在藩方¶
勞問相繼旋得金帛寓信於荆帥特創天尊¶
殿齋⬤廊宇選精介焚修之士以居之於是<md:KR5d0055_HFL_118-017a>¶
<pb:KR5d0055_SBCK_117-17a>
再徴入掌鈞軸洎厭俗棄世果符夢中之言¶
⬤辰亦無爽矣¶
　　　李蔚相國應夢天尊修觀驗¶
李相國蔚擁旄汴州兼太清宫使每翹心玄¶
⬤思真念道一夕夢野歩郊外叢箔間見竒¶
光五色中有天尊像頂光半缺手握玉芝状¶
如白蓮花而圎莖條細芝有八秀歷歷詳記¶
注于心目翌日因送賔出郊顧見有道像暴¶
露問其所即玉芝觀也相⬤異之迴鑣而禮¶
謁莎莠盈庭蕭蒿蔽路披榛而後進所覩尊<md:KR5d0055_HFL_118-017b>¶
<pb:KR5d0055_SBCK_117-17b>
像與夢同焉雖不握玉芝而名與夢叶遂廣¶
加崇飾焉巨殿森沉飛甍烜赫齋宫講肆月¶
牖霜壇前闞通街雄臨郛郭為藩方之壯觀¶
焉噫開元皇帝尊祖奉先躭玄味道精誠上¶
徹禎貺下通得真符於靈峰産玉芝於内殿¶
因勑大鎮重地置觀以真符玉芝為名封太¶
白山為靈應公攺華陽為真符縣上瑞巳彰¶
於昔日嘉徵復顯於兹辰所以相國名臣皆¶
符吉夢夷門渚宫之完葺自非大道應靈其¶
孰能與於此乎<md:KR5d0055_HFL_118-018a>¶
<pb:KR5d0055_SBCK_117-18a>
　　　鄭相⬤還願修寧州真寧觀驗¶
寧州眞寧縣通聖觀即開元皇帝夢二十七¶
真得刻石真像之所置也嵗祀寖深旋已摧¶
毁⬤徼素寡道流繕修之事因已曠絶矣相¶
國司空鄭公畋登龍之年偶甞逰禮賦詩三¶
十韻以紀其故實亦冥祝曰異日官逹必兾¶
増修洎入掌絲綸尊居鈞軸樞機少暇前願¶
都忘一夕夢逰洞府之中群仙賞翫奏鈞天¶
廣樂以恣嬉逰俄而幢節羽衛自天而下使¶
者一人降曰太上有命徴還上清於是群仙<md:KR5d0055_HFL_118-018b>¶
<pb:KR5d0055_SBCK_117-18b>
或控鳴鶴或駕飛龍騰躍而去相國亦欲振¶
袂騫飛一仙人廻首笑曰還畢真寧之願然¶
後可此來爾既覺省憶真寧修觀之事乃輟¶
鼎食之資為締構之費邠帥李尚書偘命都¶
校以董其事十旬而靈觀鼎新矣相國甞話¶
斯夢以為洞天者羅川之洞也群仙者二十¶
七真也驚其忽忘懋此巨功信大道之明徴¶
矣¶
　　　段相國報願修忠州仙都觀驗¶
忠州豊都縣平都山仙都觀前漢真人王方<md:KR5d0055_HFL_118-019a>¶
<pb:KR5d0055_SBCK_117-19a>
平後漢真人隂長生得道昇天之所蕪没既¶
乆基址僅存⬤代髙先生首為崇(名/御)太元中¶
姚泓再加繕飾其後梁隋共葺國朝繼修華¶
閣翔虚丹簷照日黔荆蜀梓元戎重臣或弭¶
棹登臨必命修葺相國鄒平段文昌旅寓之¶
年邅廻峽内時因登眺炷香稽首祝於二真¶
曰苟使官達粗脫棲遲必有嚴飾之報自是¶
不十嵗擁旄江陵視事之夕巳注念及此俄¶
夢二真仙若平生宻友引公登江渚之山及¶
頂乃隂君洞門矣二真亦不復見翌日施一<md:KR5d0055_HFL_118-019b>¶
<pb:KR5d0055_SBCK_117-19b>
月俸錢修觀宇一月俸為常住本錢常俾繕¶
完以荅靈貺¶
　　　樓觀赤光示人以避難驗¶
樓觀者周康王大夫尹喜宅也在京兆⬤厔¶
縣神就郷聞仙里居終南之隂觀内有周穆¶
王⬤始皇漢武帝所置殿宇及⬤始皇墨跡¶
尹喜靈井老君支革⬤昇天臺⬤宋謁板秦¶
漢銘記歴代存焉大唐⬤受命義師起扵河¶
東觀内有赤光屬天者六七夜廣明庚子㓂¶
犯長安觀中有光如義寧之嵗近車駕幸鳯<md:KR5d0055_HFL_118-020a>¶
<pb:KR5d0055_SBCK_117-20a>
翔⬤厔⬤䧟觀中復有光景之異由是避難¶
士庶多投觀中靈跡巋然人莫敢犯髙祖時¶
賜號為宗聖觀焉¶
雲笈七籖卷之一百一十七<md:KR5d0055_HFL_118-020b>¶
<pb:KR5d0055_SBCK_117-20b>
<md:KR5d0055_HFL_119-001a>¶
<pb:KR5d0055_SBCK_118-1a>
雲笈七籖卷之一百一十八　棠九
