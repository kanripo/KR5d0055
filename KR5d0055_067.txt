# -*- mode: mandoku-view -*-
#+TITLE: 雲笈七籖
#+DATE: 2015-09-11 07:40:12
#+PROPERTY: BASEEDITION HFL
#+PROPERTY: WITNESS SBCK
#+PROPERTY: JUAN 67

從七¶
　金丹¶部
　　　金丹序¶
⬤朴子曰予考覽養生之書鳩集乆視之方¶
曽授披渉篇卷以千計矣莫不皆以還丹金¶
液爲大要者焉然則此二事蓋仙道之極也¶
服此而不仙則古無仙矣往者喪亂奔播四¶
出予周旋徐豫荆襄江廣數州之間閱見移¶
流道士數百人矣或有素聞其名在雲日之<md:KR5d0055_HFL_067-001b>¶
<pb:KR5d0055_SBCK_067-1b>
表者率皆相似其所知見深淺有無不足以¶
相傾也人各有道書數十卷亦未能悉解之¶
也但寫蓄之耳時有知行炁斷榖及服諸草¶
木藥法所有方書大略皆同理亦無異或有¶
得道機經者以爲至祕乃云是尹喜所撰予¶
告之曰此是魏世軍督王圗所撰耳非古人¶
也圖了不知大藥止欲以行氣入室求仙作¶
此道機謂道畢於此此復是誤人之甚也予¶
問諸道士以神丹金液之事及三皇文召天¶
神地祇之法了無一人知之其誇誕自譽及<md:KR5d0055_HFL_067-002a>¶
<pb:KR5d0055_SBCK_067-2a>
欺人云巳乆壽及言曽與仙人共遊者將太¶
半矣口之與書微有妙⬤或謂頗聞金丹而¶
今無復有得之者惟上古已度仙人乃當曉¶
之或有得丹方外⬤不得其眞經或得雜碎¶
丹方便謂丹法盡於此也昔左元放於天柱¶
山中精思而神人授之金丹仙經會漢末荒¶
亂不遑合作而避地來渡江東志欲投名山¶
以修斯道予從祖仙公又從元放授之凡受¶
太清丹經三卷及九鼎丹經一卷予師鄭君¶
者則予從祖仙公之弟子也又於從祖受之<md:KR5d0055_HFL_067-002b>¶
<pb:KR5d0055_SBCK_067-2b>
而家貧無資買藥予親事之洒掃積乆乃於¶
馬跡山中立壇盟而受之并具諸口訣訣之¶
不書江東先無此書書出於左元放元放以¶
授余從祖從祖以授鄭君鄭君以授予故他¶
道士了無知者也然予受之已二十餘年矣¶
資無擔石詎能爲之但長歎耳有積金盈櫃¶
聚錢如山者復不知有如此不死之法就令¶
聞之亦萬無一信如何夫㰱玉⬤則知漿茆¶
之薄味覩崑崙則覺丘垤之至卑旣覽金丹¶
之道則使人不復視小小方書然大藥難卒<md:KR5d0055_HFL_067-003a>¶
<pb:KR5d0055_SBCK_067-3a>
得辨當須且將御小者以自支持耳然服他¶
藥萬斛爲能有小益而終不能使人遂長生¶
也故老子之訣言云子不得還丹金液徒自¶
苦耳夫五榖猶能活人人得之則生絶之則¶
死又況於上品之神藥其益人豈不萬倍於¶
五榖耶夫金丹之爲物燒之愈乆變化愈妙¶
黄金入火百錬不消埋之終天不朽服此二¶
藥錬人身體故能令人不老不死此蓋假求¶
於外物以自堅固有如精之養火而不滅銅¶
青塗脚入水不腐此是借銅之勁以扞其肉<md:KR5d0055_HFL_067-003b>¶
<pb:KR5d0055_SBCK_067-3b>
也金丹入身中沾治榮衛非但銅青之外傳¶
矣世間多不信至道者悠悠皆是然萬一時¶
偶好事者而復不值此法不值明師無由聞¶
天下之有斯事也予今略鈔金丹之都較以¶
示後之同志好之者後之同志好之者精修¶
之精修之不可守淺近之方而爲之足以度¶
世也遂不遇之者直當息意於無窮之冀耳¶
想見其⬤必自知出潢潦而浮滄海背螢燭¶
而向日月聞雷電而覺布鼓之陋見巨鯨而¶
知寸介之細也如其嘍嘍無所先入欲以弊<md:KR5d0055_HFL_067-004a>¶
<pb:KR5d0055_SBCK_067-4a>
藥必規昇騰者何異䇿蹇驢而欲追迅風棹¶
藍舟而欲濟大川乎又諸小餌丹方甚多然¶
作之有深淺致力勢不同雖有優劣轉不相¶
及猶一酘之酒不可以方九醖之醇耳然小¶
丹之一者也猶自逺勝其草木之上者凡草¶
物燒之即腐而丹砂燒之成水銀積變又還¶
成丹砂其去凡藥亦逺矣故能令人長生神¶
仙獨見此理其去俗人一何⬤⬤之無限乎¶
世人少所識多所怪或不知水銀出於丹砂¶
告之終不肯信云丹砂本赤物從何得成此<md:KR5d0055_HFL_067-004b>¶
<pb:KR5d0055_SBCK_067-4b>
白物又云丹砂是石耳今燒諸石皆成灰而¶
丹砂何得獨爾此近易之事猶不可喻其聞¶
仙道大而笑之不亦冝乎上古眞人愍將來¶
之可教者爲作方法委曲欲使其脫死亡之¶
禍可謂至言矣然而俗人終不肯信謂爲虚¶
文若是虚文者安得九轉九變日數所成皆¶
如方耶眞人所以知此者誠不可以膚近思¶
求也予少好方術負歩諸門不憚艱險毎有¶
異聞則以爲喜雖見毀笑不以爲慼安知來¶
者而不如今是以著此以示識者豈苟尚竒<md:KR5d0055_HFL_067-005a>¶
<pb:KR5d0055_SBCK_067-5a>
恠而崇飾空言欲令書行於世信結流俗哉¶
盛陽不能榮枯朽上智不能移下愚書爲曉¶
者傳書爲識者貴農夫得彤弓以驅鳥南夷¶
得衮衣以負薪夫不知貴焉可強哉世人飽¶
食終日未必能勤儒墨之業治進德之務但¶
共遨遊逍遙以盡年月其所營也非榮則利¶
或飛蒼走黄於中原或留連杯觴以羹沸或¶
荒沈絲竹或耽淪綺紈或控弦以疲筋骨或¶
博奕以棄功夫聞至道之言而如醉覩論道¶
之事而晝睡有身不惜動之死地不肯求問<md:KR5d0055_HFL_067-005b>¶
<pb:KR5d0055_SBCK_067-5b>
養生之法自欲割削之煎熬之憔悴之漉汔¶
之而有道者自寳祕其所知無求於人亦安¶
肯強行語之乎世人之常言咸以長生若可¶
得者古之聖人富貴以當得之而鮮得者是¶
無此道也而不知古之富貴者亦如今之富¶
貴者耳俱不信不求之而皆以目前之所見¶
者爲急亦安能得之耶假令不得決意信命¶
之可延仙之可得亦何惜於試之小効但使¶
得三二百⬤不猶愈於凡人之少夭乎天下¶
之事萬端而道術尤難明於他事者也何可<md:KR5d0055_HFL_067-006a>¶
<pb:KR5d0055_SBCK_067-6a>
以中才之心而斷世間必無長生之道哉若¶
正以世人皆不信之便爲無則世人智者又¶
何太多乎今若有識道意而猶修求之者詎¶
必便是至愚而皆不及世人耶又或慮於求¶
長生儻其不得恐人笑之以爲暗惑若所忌¶
斷萬有一失而天下果自有此不死之道者¶
亦當不復爲得之者所笑乎日月有所不能¶
周照人心亦安足⬤信哉¶
　　　黄帝九鼎神丹序¶
按黄帝九鼎神丹經曰黄帝服之遂以昇仙<md:KR5d0055_HFL_067-006b>¶
<pb:KR5d0055_SBCK_067-6b>
又云雖呼吸導引及服草木之藥可得延年¶
不免於死也服神丹令人壽無極巳與天地¶
相畢乗雲駕龍上下太清黄帝以傳玄子戒¶
之曰此道至重必以授賢茍非其人雖積金¶
如山勿以此道告之也受之者以金人金魚¶
投於東流水中以爲約㰱血爲盟無神仙之¶
骨亦不可得見此道也合丹當於名山之中¶
無人之地結伴不得過三人先齋百日沐浴¶
五香致加清潔勿近汚⬤又不得與俗人往¶
來又不令不信道者知之謗毀神藥藥即不<md:KR5d0055_HFL_067-007a>¶
<pb:KR5d0055_SBCK_067-7a>
成成者舉家皆仙不但一身耳世人不合神¶
丹反信草木之藥埋之即爛燒之即焦不能¶
自生況人乎九丹者長生之要非凡人所當¶
見聞也兆之蠢蠢惟知貪富貴而已豈有非¶
行尸者乎合時又當祭醮自有圖法一卷¶
　　　九轉丹名¶
第一丹名丹華當先作玄武用雄黄雌黄礬¶
汞戎鹽鹵鹽礜石牡蠣赤石脂滑石胡粉各¶
數十斤以爲六一泥固濟火之三十六日成¶
之服七日仙又以玄黄膏丸此丹置猛火上<md:KR5d0055_HFL_067-007b>¶
<pb:KR5d0055_SBCK_067-7b>
須㬰成黄金又以二百四十銖合水銀百斤¶
火之亦成黄金金成者藥成也金不成者藥¶
不成也更封藥而火之日數如前無不成也¶
第二丹名神符服之百日仙也行度水火以¶
此丹塗足下可歩行水上服之三尸九蟲皆¶
消壞其身中百病皆愈¶
第三丹名神丹服一刀圭百日仙也以與六¶
畜吞之亦不死又能辟五兵服二百日仙人¶
玉女山川⬤神皆來侍見如形¶
第四丹名還丹服一刀圭百日仙也朱鳥⬤<md:KR5d0055_HFL_067-008a>¶
<pb:KR5d0055_SBCK_067-8a>
凰翔覆其上玉女至傍以一刀圭合水銀一¶
斤火之立成黄金以此丹塗錢物用之即日¶
皆還以此丹書凡人目上百⬤走避¶
第五丹名餌丹服之三十日仙也⬤神來侍¶
玉女至前¶
第六丹名錬丹服之十日仙也又以汞合火¶
即成黄金¶
第七丹名柔丹服一刀圭百日仙也以缺盆¶
汗和之服九十日仙也九十老翁亦能有子¶
與金公合火之即成黄金<md:KR5d0055_HFL_067-008b>¶
<pb:KR5d0055_SBCK_067-8b>
　第八丹名伏丹服之百日仙也以此丹如核¶
　許帶行百⬤避之以丹書門戸上萬邪衆精¶
　不敢前又辟盗賊虎狼¶
　第九丹名寒丹服一刀圭即日仙也玉女來¶
　侍飛行輕舉不用羽翼凡此九丹但此得一¶
　丹便仙不在悉作之作之在人所好者耳凡¶
　餌九丹欲昇天則昇欲且止人間亦任意皆¶
　能出入無間不可得而害矣¶
　　　　太清神丹法¶
　⬤朴子曰太清神丹其法出於元君元君即<md:KR5d0055_HFL_067-009a>¶
<pb:KR5d0055_SBCK_067-9a>
老子之師也太清觀天經有十篇云其上七¶
篇不可教授其下三篇世無足傳當沈之三¶
泉之下三篇者是正丹經上中下凡三卷也¶
元君者大神人也能調和隂陽役使風⬤驂¶
駕九龍十二白虎天下衆仙皆隷焉猶自言¶
本亦學道服丹之所致也非自然也況凡夫¶
乎其經曰上士得道昇爲天官中士得道棲¶
集崑崙下士得道長生世間愚民不信謂爲¶
虚言從朝至暮但作求死之事了不求生而¶
天豈能強生之乎凡人惟知美食好衣聲色<md:KR5d0055_HFL_067-009b>¶
<pb:KR5d0055_SBCK_067-9b>
富貴而能恣心盡欲盡命奄殁之徒愼無以¶
神丹告之令其笑道慢眞益罪也傳丹經不¶
得其人即不告若有篤信者可將合成藥以¶
分之莫輕以其傳之也知此道者或王侯爲¶
神丹旣成不但長生又以作黄金金成取百¶
斤先設大祭祭自有别法一卷不與九鼎祭¶
同也祭當別稱名銜各檢署具用金斤數¶
禮天二十斤　日月五斤¶
北斗八斤　太一八斤¶
井五斤　竈五斤<md:KR5d0055_HFL_067-010a>¶
<pb:KR5d0055_SBCK_067-10a>
河伯十二斤　社五斤¶
門戸閤⬤清君各五斤¶
凡八十八斤餘一十二斤以好韋囊盛之良¶
日於都市中市盛之處嘿聲放棄之徑去無¶
復顧凡用百斤外乃得自恣用之耳不先以¶
金禮神必致殃咎又曰長生之道不在祭祀¶
事⬤神也在導引與屈伸也昇仙之要在神¶
丹知之不易爲之難也子能作之可長存也¶
近代漢末新野隂君合此太清丹得仙其人¶
本儒生多才思善著詩及丹經讃并序述⬤<md:KR5d0055_HFL_067-010b>¶
<pb:KR5d0055_SBCK_067-10b>
學道隨本師末列巳知識之得仙者四十餘¶
人甚分明他作此太清小法難於合九鼎經¶
是白日昇天之上法也當合之日先生華池¶
赤塩艮雪玄白飛符三五神水乃可起火耳¶
　　　九轉丹遲速効驗¶
一轉之丹服之三年仙¶
二轉之丹服之二年仙¶
三轉之丹服之一年仙¶
四轉之丹服之半年仙¶
五轉之丹服之百日仙<md:KR5d0055_HFL_067-011a>¶
<pb:KR5d0055_SBCK_067-11a>
六轉之丹服之四十日仙¶
七轉之丹服之三十日仙¶
八轉之丹服之十日仙¶
九轉之丹服之三日仙¶
若取九轉之丹内神鼎中夏日之後暴之昇¶
熱内朱兒一斤於蓋下伏伺之⬤日精照之¶
須㬰翕然俱起煌輝神光五色即化爲還丹¶
取而服之一刀圭即白日昇天又以丹封泥¶
之塗於土釡中穅火燒先文後武其一轉至¶
九轉遲速各有日數多少以知之耳其轉數<md:KR5d0055_HFL_067-011b>¶
<pb:KR5d0055_SBCK_067-11b>
少其藥力未足故服之用日多乃得仙遲也¶
其轉數多則藥力成故服之用日少而得仙¶
速也¶
　　　九光丹法¶
九光丹與九轉丹法大都相似耳作之法當¶
以諸藥合火之以轉五石五石者丹砂雄黄¶
白礬曽青磁石也一石輒五轉而各成五色¶
五色爲二十五色色各有一兩而異器盛之¶
欲起死人未滿三日者取青丹一刀圭發其¶
口内之死人立生也欲致行⬤取黒丹和水<md:KR5d0055_HFL_067-012a>¶
<pb:KR5d0055_SBCK_067-12a>
以塗左手其所求如口所道皆至可召天下¶
萬物也欲隱形及先然未然方來之事及住¶
年不老服黄丹一刀圭即便長生坐見萬里¶
之外吉凶所知皆如在目前也人生宿命盛¶
衰壽夭貴賤貧富皆知之也其法俱在太清¶
經卷中¶
　　　五靈丹法¶
五靈丹一卷凡有五法也用丹砂雄黄雌黄¶
硫黄曽青礬石磁石戎塩太一餘粮亦用六¶
一泥及神室祭醮之合之三十六日成又用<md:KR5d0055_HFL_067-012b>¶
<pb:KR5d0055_SBCK_067-12b>
五帝符以五色書之亦令人不死但不及太¶
清及九鼎丹耳¶
　　　岷山丹法¶
岷山丹法道士張蓋蹹精思於岷山石室中¶
得此方也其法鼓黄銅以作方諸以承取月¶
水以水銀覆之致日精火其中長服之不死¶
又取此丹置雄黄銅燧中覆以汞暴之二十¶
日發而治之以井花水服如小豆大百日盲¶
者能視百病即愈髪白還黒齒墮更生¶
　　　五成丹法<md:KR5d0055_HFL_067-013a>¶
<pb:KR5d0055_SBCK_067-13a>
五成丹亦有九首似九鼎而不及也其要取¶
雄黄燒取其中銅鑄以爲器覆之三⬤淳苦¶
酒上比百日此噐皆生赤乳長數分或有五¶
色琅玕取治而服之亦令人長生又可以和¶
菟掘取剋其血以和此丹服之即變化在意¶
也又以朱草和一刀圭服之能乗虚而行之¶
朱草葉如菰生不群長不雜枝幹皆赤莖如¶
⬤瑚多生名山嵓石之下刻之汁如血以玉¶
及八石金銀投其中立便可丸如泥乆則成¶
水以金投之化爲金漿以玉投之即爲玉醴<md:KR5d0055_HFL_067-013b>¶
<pb:KR5d0055_SBCK_067-13b>
服之皆長生¶
　　　金液法(威喜巨勝法附)¶
⬤朴子曰金液太一所服而仙者也不減九¶
丹矣合之用古秤黄金一斤並用玄明龍膏¶
太一旬守中石冰石紫遊女玄水液金化石¶
丹砂封之即成水其經云金液入口則身皆¶
金色老子受之於元君元君曰此道至重百¶
年一出藏之石室合之齋戒百日不得與俗¶
人往來於名山之側東流之水上别立精室¶
百日成服一兩便仙若未欲去世且作地仙<md:KR5d0055_HFL_067-014a>¶
<pb:KR5d0055_SBCK_067-14a>
者但齋戒百日若欲昇天皆先斷榖一年乃¶
服之若半兩則長生不死矣萬害百毒不能¶
傷之可畜妻子居官秩在意所欲無所禁也¶
若後昇天者乃齋戒服一兩便飛仙矣¶
威喜巨勝法取金液及水銀左味合煑之三¶
十日出以黄玉甌盛以六一泥封置猛火炊¶
之卒時皆化爲丹服如小豆大便仙以此丹¶
一刀圭粉水銀一斤又取此丹一斤置火上¶
扇之化爲赤金而流名曰丹以塗刀劒辟兵¶
萬里以此丹金爲盤椀飲食俱令人長生以<md:KR5d0055_HFL_067-014b>¶
<pb:KR5d0055_SBCK_067-14b>
承日月下得神汋如方諸之得水也飲之者¶
不死也以金汋和黄土内六一泥甌中猛火¶
炊之盡成黄金復以火灼之皆化爲丹服之¶
如小豆大可以入名山大川爲地仙受金液¶
經投金人八兩於東流水中㰱血爲誓乃告¶
之¶
口訣曰不知本法盗其方而合之終不成也¶
凡人有至信者可以藥與之不可輕傳其書¶
必兩受其殃天神鍳人甚近不可不知耳¶
抱朴子曰九丹成爲仙藥之上然合作之所<md:KR5d0055_HFL_067-015a>¶
<pb:KR5d0055_SBCK_067-15a>
用雜藥甚多苦四方清通市之可具若九域¶
分隔則其物不可得也又當起火晝夜數十¶
日伺⬤火力不可令失其適勤苦致難故不¶
及合金液之易也合金液惟金爲難得耳古¶
秤一斤於今秤二斤率不過直三十許萬其¶
使用雜藥差易具又不起火但以置華池中¶
日數足便成耳都合不用四十萬而得一劑¶
可足八仙人也¶
雲笈七籖卷之六十七<md:KR5d0055_HFL_067-015b>¶
<pb:KR5d0055_SBCK_067-15b>
<md:KR5d0055_HFL_068-001a>¶
<pb:KR5d0055_SBCK_068-1a>
雲笈七籖卷之六十八　從八¶
　金丹¶部
