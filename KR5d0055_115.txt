# -*- mode: mandoku-view -*-
#+TITLE: 雲笈七籖
#+DATE: 2015-09-11 07:40:23
#+PROPERTY: BASEEDITION HFL
#+PROPERTY: WITNESS SBCK
#+PROPERTY: JUAN 115

卷之一百一十四　棠五¶¶
　傳¶
墉城集仙録叙¶
墉城集仙録者紀古今女子得道昇仙之事¶
也夫去俗登仙超凡證道駐⬤馬風燈之景¶
享莊椿蟾桂之齡變泡沫之姿同金石之固¶
長生度世代有其人綿歷劫年編載經誥玄¶
圖祕籙燦然可觀神仙得道之蹤或品昇上¶
聖⬤秩預髙真㦯統御諸天㦯主司列嶽或<md:KR5d0055_HFL_115-001b>¶
<pb:KR5d0055_SBCK_114-1b>
⬤箕浮漢或隱月奔晨或朝宴九清或徊翔¶
八極開皇已往劫運之前三洞寳書多所詳¶
述洎九皇三古之後服牛乗馬已還皆輟天¶
府而下拯生靈由仙曹而暫司宰制垂法立¶
教秉國佐時儒籍史臣備顯其事至有韜光¶
混跡駕景登晨或功著巖林遡煙霞而輕舉¶
或身離囂濁控鸞鶴以冲虚或躬賛帝王或¶
樂居甿俗隂功克就⬤徳昇聞使雞犬以俱¶
飛抜庭除而共舉光于簡冊無世無之昔秦¶
大夫阮蒼漢校尉劉向繼有述作行於世間<md:KR5d0055_HFL_115-002a>¶
<pb:KR5d0055_SBCK_114-2a>
次有洞⬤書神仙傳道學傳集仙傳續神仙¶
傳後仙傳洞仙傳上眞記編次紀録不啻十¶
家又名山福地之篇括地山海之説搜神博¶
物之記仙方藥品之文旁引姓名别書事跡¶
接於聞見詎可勝言則神仙之事煥乎無隱¶
矣常俗之流或言神仙者必俟身形委謝魂¶
識成眞而後謂之神仙非是骨肉昇翥此盖¶
愚瞽未達之甚也何者眞經云得道去世或¶
隱或顯證道雖一修習或殊故云神仙之道¶
百數非一途所限非一法所拘也或為眞人<md:KR5d0055_HFL_115-002b>¶
<pb:KR5d0055_SBCK_114-2b>
之友或為天帝之賔倐忽而龍駕來迎參差¶
而雲駢遐邁者則谷希長里青光赤松之例¶
是也或受書禀籙隂景錬形靈肉再生前功¶
克懋者則五老上帝四極眞王之例是也或¶
精誠不易試難不移目注崑丘心朝大帝而¶
得道者黃觀韋道微⬤君之例是也況復大¶
洞七變八禀三圗胎精斑符隱芝曲素玉精¶
金液黃水祕符赤⬤青英環剛絳實白羽皇¶
象九轉八瓊服之而化鳳化龍餌之而為金¶
為玉復有金璫玉珮之訣三皇八景之文華<md:KR5d0055_HFL_115-003a>¶
<pb:KR5d0055_SBCK_114-3a>
丹素奏之靈神虎金眞之要飛行之羽超虚¶
躡空流金之光攝神制逆翺翔則翠羽玄翮¶
控御則飛盖曲晨七十四方之所修靡虧毫¶
髪三十七色之所授漸備羽儀至或降九錫¶
以騰凌踐七試而貞介資師祕訣證自我心¶
曆象不能易其堅雷霆不能駭其聽富貴不¶
能惑其志聲色不能誘其衷此則我命在我¶
長生自致故古今得者詎可殫論南眞云功¶
滿三千白日昇天弘道无已自致不死此之¶
謂也夫神仙之上者雲車羽盖形神俱飛其<md:KR5d0055_HFL_115-003b>¶
<pb:KR5d0055_SBCK_114-3b>
次牝谷幽林隱景潜化其次解形託象虵蜕¶
蟬飛然而冲天者為優尸解者為劣又有積¶
功未備累徳未彰或至孝至忠至貞至烈或¶
心不忘道功未及人寒棲獨錬於巳身善行¶
不加於幽顯者太上以其有志太極以其推¶
誠限盡而終塊神受福者得為善爽之⬤地¶
司不制⬤録不書逍遙福鄉逸樂遂志年充¶
數足得為⬤仙然後昇隂景之中居王者之¶
秩積功累徳亦入仙階矣如此則善不徒施¶
仙固可學功無巨細行無洪纎在立功而不<md:KR5d0055_HFL_115-004a>¶
<pb:KR5d0055_SBCK_114-4a>
休為善而不倦也修習之士得不勗哉又一¶
隂一陽道之妙用裁成品物孕育羣形生生¶
不停新新相續是以天覆地載清濁同其功¶
日照月臨晝夜齊其用假彼二象成我三才¶
故木公主於震方金母尊於兊澤男眞女仙¶
之位所治昭然觀夫誥籍之中圖傳所述混¶
同載録未有解張今按上清七部之經存注¶
修行之事日月五星之内空常飛步之篇元¶
父⬤母以兼行陽號隂名而具著纂彼衆説¶
集為一家女仙以金母為尊金母以墉城為<md:KR5d0055_HFL_115-004b>¶
<pb:KR5d0055_SBCK_114-4b>
治編記古今女仙得道事實目爲墉城集仙¶
録上經曰男子得道位極於眞君女子得道¶
位極於元君此傳以金母爲主元君次之凡¶
十卷矣廣成先生杜光庭撰¶
　　　西王母傳下位道¶
西王母者九靈太妙⬤山金母也一號太靈¶
九光⬤臺金母亦號曰金母元君乃西華之¶
至妙洞隂之極尊在昔道氣凝寂湛體無爲¶
將欲啓廸玄功生化萬物先以東華至眞之¶
氣化而生木公焉木公生於碧海之上蒼靈<md:KR5d0055_HFL_115-005a>¶
<pb:KR5d0055_SBCK_114-5a>
之⬤以主陽和之氣理於東方亦號曰王公¶
焉又以西華至妙之氣化而生金母焉金母¶
生於神洲伊川厥姓緱氏生而飛翔以主隂¶
靈之氣理於西方亦號王母皆挺質太无毓¶
神⬤奥於西方眇莽之中分大道純精之氣¶
結氣成形與東王木公共理二氣而育養天¶
地陶鈞萬物矣體柔順之本為極隂之元位¶
配西方母養群品天上天下三界十方女子¶
之登仙得道者咸所⬤焉所居宫闕在⬤山¶
之春山西那之都崑崙⬤圃閬風之苑有金<md:KR5d0055_HFL_115-005b>¶
<pb:KR5d0055_SBCK_114-5b>
城千重玉樓十二瓊華之闕光碧之堂九層¶
玄䑓紫翠丹房左帶瑶池右環翠水其山之¶
下弱水九重洪濤萬丈非飊車羽輪不可到¶
也所謂玉闕塈天緑臺承霄青琳之宇朱紫¶
之房連琳綵帳明月四朗戴華勝佩靈章左¶
侍仙女右侍羽童寳盖沓映羽旂⬤庭軒砌¶
之下植以白環之⬤丹剛之林空青萬條瑶¶
榦千尋無風而神⬤自韻琅然皆九奏八㑹¶
之音也神洲在崑崙之東南故爾雅云西王¶
母日下是矣又云王母蓬髮戴勝虎齒善嘯<md:KR5d0055_HFL_115-006a>¶
<pb:KR5d0055_SBCK_114-6a>
者此乃王母之使金方白虎之神非王母之¶
真形也元始天王授以萬天元統⬤山九光¶
之籙使制召萬靈統括眞聖監盟證信緫諸¶
天之羽儀天尊上聖朝宴之㑹考校之所王¶
母皆臨映焉上清寳經三洞玉書凡所授度¶
咸所關預也昔黃帝討⬤尤之暴威所未禁¶
而⬤尤幻化多方徴風召雨吹煙噴霧師衆¶
大迷帝歸息太山之阿昏然憂寐王母遣使¶
披⬤狐之裘以符授帝曰太一在前天一在¶
後得之者勝戰則剋矣符廣三寸長一尺青<md:KR5d0055_HFL_115-006b>¶
<pb:KR5d0055_SBCK_114-6b>
瑩如玉丹血爲文佩符既畢王母乃命一婦¶
人人首鳥身謂帝曰我九天玄女也授帝以¶
三宫五意隂陽之略太一遁甲六壬步斗之¶
術隂符之機靈寳五符五勝之文遂尅⬤尤¶
於中冀剪神農之後誅榆罔於阪泉而天下¶
大定都於上谷之涿鹿又數年王母遣使白¶
虎之神乗白虎集帝之庭授以地圖其後虞¶
舜攝位王母遣使授舜白玉環又授益地圖¶
遂廣黃帝之九州爲十有二州王母又遣使¶
獻舜皇琯吹之以和八風尚書帝驗期曰王<md:KR5d0055_HFL_115-007a>¶
<pb:KR5d0055_SBCK_114-7a>
母之國在西荒之野昔茅盈字叔申王襃字¶
子登張道陵字輔漢洎九聖七眞凡得受書¶
者皆朝王母於崑陵之闕焉時叔申道陵侍¶
太上道君乗九盖之車控飛虬之軒越積石¶
之峯濟弱流之津渡白水凌黑波顧眄倐忽¶
謁王母於闕下子登清齋三月王母授以瓊¶
華寳曜七辰素經茅君從西城王君詣白玉¶
⬤臺朝謁王母求乞長生之道曰盈不肖之¶
軀慕龍鳳之年欲以朝菌之脆求積朔之期¶
王母愍其勤志告之曰吾昔師元始天王及<md:KR5d0055_HFL_115-007b>¶
<pb:KR5d0055_SBCK_114-7b>
皇天搏桑帝君授我以玉珮金璫二景纒練¶
之道上行太極下造十方溉月咀日以入天¶
門名曰玄眞之經今以授爾冝勤修焉因敕¶
西城王君一一解釋以授焉又授寳書四童¶
散方洎周穆王滿命八駿與七萃之士驊騮¶
赤驥蹈驪山子之乗駕以飛軿之輪栢夭導¶
車造父為右風馳電逝三千里越剖閭無鳬¶
之鄉犀玉玄池之野吉日甲子黿鼉魚⬤為¶
梁以濟弱水而昇崑崙玄圃閬風之野而賔¶
于王母穆天子持白珪重錦以為王母之壽<md:KR5d0055_HFL_115-008a>¶
<pb:KR5d0055_SBCK_114-8a>
謌白雲之謠刻石紀迹于弇山之上而還中¶
土矣世之昇天之仙凡有九品第一上仙號¶
九天眞王第二次仙號三天眞皇第三號太¶
上眞人第四號飛天眞人第五號靈仙第六¶
號眞人第七號靈人第八號飛仙第九號仙¶
人凡此品次不可差越然其昇天之時先拜¶
木公後謁金母受事既訖方得昇九天入三¶
清拜太上覲奉元始天尊耳故漢初有四五¶
小兒戯於路中一兒謌曰著青裙入天門揖¶
金母拜木公時人皆莫知之唯張子房知之<md:KR5d0055_HFL_115-008b>¶
<pb:KR5d0055_SBCK_114-8b>
乃往拜焉曰此乃東王公之玉童也仙人得¶
道昇天當揖金母而拜木公也自非沖虚登¶
眞之子莫知其津矣漢孝武皇帝徹好長生¶
之道以元封元年登嵩髙之嶽築尋眞之臺¶
齋戒精思四月戊辰王母使墉城玉女王子¶
登來語帝曰聞子欲輕四海之禄迂萬乗之¶
貴以求長生眞乎勤哉七月七日吾當暫來¶
也帝問東方朔審其神應乃清齋百日焚香¶
宫中夜二唱之後白雲起於西南鬱鬱而至¶
徑趣宫庭漸近則雲霞九色簫鼓震空龍鳳<md:KR5d0055_HFL_115-009a>¶
<pb:KR5d0055_SBCK_114-9a>
人馬之衆乗麟駕鹿之衞科車天馬霓旂羽¶
幢千乗萬⬤光耀宫闕大仙從官森羅億衆¶
皆長丈餘既至從官不知所在王母乗紫雲¶
之輦駕九色斑龍帶天眞之䇿佩金剛靈璽¶
黃錦之服文彩鮮明金光奕奕腰分景色之¶
劒結飛雲大綬頭上華髻戴太眞晨纓之冠¶
躡方瓊鳳文之履可年二十許天姿奄藹靈¶
顔絶世眞靈人也下車扶侍二女登牀東向¶
而坐帝拜跪問寒温侍立良久呼帝使坐設¶
以天厨芳華百果紫芝萎蘂紛若瑱摞精珍<md:KR5d0055_HFL_115-009b>¶
<pb:KR5d0055_SBCK_114-9b>
異常非世所有帝不能名也又命侍女取桃¶
玉盤盛七枚大如⬤(鳵同/音保與)子四以與帝母¶
自食三帝食桃輙收其核母問何為帝曰欲¶
種之耳母曰此桃三千歲一實中國土地薄¶
種之不生如何於是王母命侍女王子登彈¶
八珍之璈董⬤成吹雲和之笙石公子擊昆¶
庭之玉許飛瓊鼓震靈之簧婉凌華拊吾陵¶
之石范成君拍洞隂之磬段安香作九天之¶
鈞法嬰歌玄靈之曲衆聲激朗清音駭空歌¶
畢帝下席叩頭以問長生之道王母曰汝能<md:KR5d0055_HFL_115-010a>¶
<pb:KR5d0055_SBCK_114-10a>
賤榮樂卑耽虚味道自復佳耳然汝性恣體¶
欲淫亂過甚殺伐非法奢侈恣性夫侈者裂¶
身之車也淫者破身之斧也殺者響對奢者¶
心爛積欲則神隕聚⬤則命斷以子蕞爾之¶
身而宅殘形之賊盈尺之材乃攻之者百刃¶
欲以解脫三尸全身永乆不可得也有似無¶
翅之鷃願鼓天池朝生之菌而樂春秋者哉¶
若能蕩此衆亂撥⬤易意保神氣於絳府閉¶
淫宫而不開靜奢侈於寂室愛衆生而不危¶
守⬤務施錬氣惜精儻有若斯之事豈無髣<md:KR5d0055_HFL_115-010b>¶
<pb:KR5d0055_SBCK_114-10b>
髴耶若不爾者譬如抱石而濟長河耳帝跪¶
受王母之誡曰徹不才沉淪流俗承禪先業¶
遂覊世累刑政乖謬罪積丘山今日之後請¶
事斯語矣王母曰夫養性之道理身之要汝¶
固知矣但在勤行不怠也我師元始天王昔¶
於嚴霄之臺授我要言曰欲長生者先取諸¶
身堅守三一保靈根玄谷華體灌沉珍溉長¶
清精入天門金室宛轉在中關青白分明適¶
泥丸養液閉精具身神三宫備衞存絳宫黃¶
庭戊巳無流源徹通五臓十二綸吐納六府<md:KR5d0055_HFL_115-011a>¶
<pb:KR5d0055_SBCK_114-11a>
魂魄欣却此百病辟⬤寒保精留命永長存¶
此所謂呼吸太和保守自然眞得道者也凡¶
人為之皆必長生亦可役使⬤神遊戲五嶽¶
但不得飛空騰虚而已汝能為之足可度世¶
也夫學仙者未有不由此而始也至若太上¶
靈藥上帝竒物地下隂生重雲妙草皆神仙¶
之藥也得上品者後天而老乃太上之所服¶
非中仙之所寳其中品者有得服之後天之¶
逝乃大眞之所服非下仙之所逮其次藥有¶
九丹金液紫華虹英太清九轉五雲之漿玄<md:KR5d0055_HFL_115-011b>¶
<pb:KR5d0055_SBCK_114-11b>
霜絳雪騰躍三黃東瀛白香玄洲飛生八石¶
千芝威喜九光西流石膽東滄青錢髙丘餘¶
糧積石瓊田太虚還丹盛以金蘭長光絳草¶
雲童飛千有得服之白日昇天此飛仙之所¶
服非地仙之所聞其下藥有松栢之膏山薑¶
沉精菊花澤㵼苟⬤茯苓菖蒲門冬巨勝黃¶
精靈飛赤板桃膠木英升麻續斷威蕤黃連¶
如此下藥略舉其端草類繁多名數有千子¶
得服之可以延年雖不能長享無期上昇青¶
天亦可以身生光澤返老童顔役使群⬤得<md:KR5d0055_HFL_115-012a>¶
<pb:KR5d0055_SBCK_114-12a>
為地仙求道之者要先憑此階漸而能致逺¶
勝也若能呼吸御精保固神氣精不脱則永¶
久氣長存則不死不用藥石之費又無營索¶
之勞取之於身耳百姓日用而不知此故為¶
上品自然之要也且夫一人之身天付之以¶
神地付之以形道付之以氣氣存則生氣去¶
即死萬物草木亦皆如之身以道為本豈可不¶
養神固氣以全爾形也形神俱全上聖所貴¶
形滅神逝豈不痛哉一失此身萬劫不復子¶
其寳焉我之所言乃我師元始天王所授之<md:KR5d0055_HFL_115-012b>¶
<pb:KR5d0055_SBCK_114-12b>
詞也即勑玉女李慶孫書出之以付於帝汝¶
善修之焉王母命駕將去帝下席叩頭請留¶
王母即命侍女召上元夫人同降帝宫良久¶
上元夫人至復坐設天厨久之王母命夫人¶
出八㑹之書五嶽眞形五帝六甲靈飛之符¶
凡十二事云此書天上四萬劫一傳若在人¶
間四十年可授有道之士王母乃命侍女宋¶
靈賔開雲錦之囊取一䇿以授帝王母執書¶
起立以付帝王母呪曰¶
天髙地卑五嶽鎭形元眞激氣太澤玄精天<md:KR5d0055_HFL_115-013a>¶
<pb:KR5d0055_SBCK_114-13a>
囬九道六和長平太上八㑹飛天之成眞仙¶
節信由兹通靈泄墜滅腐寳歸長齡徹其愼¶
之敢告劉生祝畢帝拜授之王母曰夫始學¶
道受符者冝别祭川嶽諸眞靈潔齋而佩之¶
焉四十年後若將⬤付汝之所有董仲君李¶
少君可校之爾況為帝王可勤祭川嶽以安¶
國家授簡眞靈以祐黎庶也言訖與上元夫¶
人命車言去從官互集將欲登天因笑指方¶
朔曰此我隣家小兒性多滑稽曾三來偷桃¶
矣昔為太山仙官因沉⬤于玉酒失部御之<md:KR5d0055_HFL_115-013b>¶
<pb:KR5d0055_SBCK_114-13b>
和謫佐於汝非流俗之夫也其後武帝不能¶
用王母之戒為酒色所惑殺伐不休征遼東¶
擊朝鮮通西南夷築臺榭興土木海内愁怨¶
自此失道幸回中臨東海三祠王母不復降¶
焉所受之書置於栢梁臺上為天火所焚李¶
少君解形而去東方朔飛翥不還巫蠱事起¶
帝愈悔恨元始二年崩於五柞宫葬於茂陵¶
其後茂陵所蔵道書五十餘卷盛以金箱一¶
旦出於抱犢山中又玉箱玉杖出於扶風市¶
驗茂陵宛然如故而箱杖出於人間此亦得<md:KR5d0055_HFL_115-014a>¶
<pb:KR5d0055_SBCK_114-14a>
託形尸解之驗也又大茅君盈南治句曲之¶
山元壽二年八月己酉南嶽眞人赤君西城¶
王君方諸青童並從王母降於茅盈之室頃¶
之天皇大帝遣繡衣使者泠廣子期賜盈神¶
璽玉䇿太微帝君遣三天左官御史管脩條¶
賜盈八龍錦輿紫羽華衣太上大道君遣恊¶
晨大夫石叔門賜盈金虎眞符流金之鈴金¶
闕聖君命太極眞人使正一上玄玉郎王忠¶
鮑丘等賜盈以四節燕胎流明神芝四使者¶
授訖使盈食芝佩璽服衣正冠帶符握鈴而<md:KR5d0055_HFL_115-014b>¶
<pb:KR5d0055_SBCK_114-14b>
立四使者告盈曰食四節隱芝者位為眞卿¶
食金闕玉芝者位為司命食流明金英者位¶
為司禄食長曜雙飛者位為眞伯食夜光洞¶
草者緫主左右御史之任子盡食之矣壽齊¶
天地位為司命授東嶽上卿統吴越之神仙¶
綜江左之山源矣言畢使者俱去五帝君各¶
以方面車服降於其庭傳大帝之命賜盈紫¶
玉之版黃金刻書九錫之文拜盈為東嶽上¶
卿司命眞君太元眞人授事訖俱去王母及¶
盈師西城王君為盈設天厨酣宴歌玄靈之<md:KR5d0055_HFL_115-015a>¶
<pb:KR5d0055_SBCK_114-15a>
曲宴罷王母⬤王君及盈省顧盈之二弟各¶
授道要王母命上元夫人授茅固衷太霄隱¶
書丹景道精等四部寳經王母執太霄隱書¶
命侍女張靈子執交信之盟以授於盈固及¶
衷事訖西王母昇天而去其後紫虚元君魏¶
華存夫人清齋於陽洛隱元之臺西王母與¶
金闕聖君降於臺中乗八景輿同詣清虚上¶
宫傳玉清隱書四卷以授華存是時三元夫¶
人馮雙禮紫陽左仙公石路成太極髙仙伯¶
延蓋公子西城眞人王方平太虚眞人南嶽<md:KR5d0055_HFL_115-015b>¶
<pb:KR5d0055_SBCK_114-15b>
赤松子桐栢眞人王子喬等三十餘眞各歌¶
太極隂歌陽歌之曲母為之歌曰¶
駕我八景輿歘然入玉清龍旌拂霄上虎旂¶
攝朱兵逍遙玄津際萬流無暫停哀此去留¶
㑹劫盡天地傾當尋無中景不死亦不生體¶
彼自然道寂觀合太⬤南嶽挺眞幹玉映輝¶
頴精在任靡其事虚心自受靈嘉㑹絳河曲¶
相與樂未央歌畢三元夫人荅歌亦竟王母¶
及三元夫人紫陽左仙公太極仙伯清虚王¶
君乃⬤南嶽魏華存同去東南行俱詣天台<md:KR5d0055_HFL_115-016a>¶
<pb:KR5d0055_SBCK_114-16a>
霍山過句曲之金壇宴太元茅眞人於華陽¶
洞天留華存於霍山洞宫玉宇之下衆眞皆¶
從王母昇還⬤臺矣太眞金母師匠萬品校¶
領羣眞聖位尊髙緫緑幽顯至若邉洞玄躬¶
朝而受道謝自然景侍而登仙故洞玄及自¶
然傳謂金母師即王母也玄經所證事跡盖¶
多此未備録矣¶
　　　九天玄女傳¶
九天玄女者黃帝之師聖母元君弟子也黃¶
帝在昔為有熊之國君佐神農之孫榆㒺既<md:KR5d0055_HFL_115-016b>¶
<pb:KR5d0055_SBCK_114-16b>
衰諸侯相伐干戈相尋各據方邑自稱五行¶
之號太皥之後自為青帝榆岡神農之後自¶
號赤帝共工之後自號白帝⬤天氏之後自¶
號黒帝帝起有熊之墟自號黃帝帝乃恭已¶
下士側身修徳在位二十一年而⬤尤肆孽¶
弟兄八十一人獸身人語銅頭鐵額噉砂吞¶
石不食五榖作五虎之形以害黎庶鑄兵於¶
葛鑪之山不用帝命帝欲征之博求賢能以¶
為己助得風后於海隅得力牧於大澤以大¶
鴻為佐天老為師置三公以象三台風后為<md:KR5d0055_HFL_115-017a>¶
<pb:KR5d0055_SBCK_114-17a>
上台天老為中台五聖為下台始獲寳鼎不¶
㸑而熟迎日推筴以封胡為將以夫人費修¶
之子為太子用張若隰朋力牧容光龍行倉¶
頡容成大撓奢龍衆臣以為輔翼戰⬤尤於¶
涿鹿帝師不勝⬤尤作大霧三日内外皆迷¶
風后法斗機作大車以杓指南以正四方帝¶
用憂憤齋於太山之下王母遣使披玄狐之¶
裘以符授帝曰精思告天必有太上之應居¶
數日大霧冥冥晝晦玄女降焉乗丹鳳御景¶
雲服九色彩翠之衣集于帝前帝再拜受命<md:KR5d0055_HFL_115-017b>¶
<pb:KR5d0055_SBCK_114-17b>
玄女曰吾以太上之教有疑可問也帝稽首¶
曰⬤尤暴橫毒害蒸黎四海嗷嗷莫保性命¶
欲萬戰萬勝之術與人除害可乎玄女即授¶
帝六甲六壬兵信之符靈寳五符䇿使⬤神¶
之書制祅通靈五明之印五隂五陽遁甲之¶
式太一十精四神勝負握機之圗五嶽河圗¶
䇿精之訣九光玉節十絶靈幡命魔之劒霞¶
冠火珮龍㦸霓旂翠輦綠軿虬驂虎⬤千花¶
之蓋八鸞之輿羽籥玄竿虹旌玉⬤神仙之¶
物五龍之印九明之珠九天之節以為兵信<md:KR5d0055_HFL_115-018a>¶
<pb:KR5d0055_SBCK_114-18a>
五色之幡以辨五方帝遂復率諸侯再戰⬤¶
尤驅魑魅雜祅以為陣雨師風伯以為衞應¶
龍蓄水以攻於帝帝盡制之遂滅⬤尤于絶¶
轡之野中冀之鄉塚分其四肢以葬之由是¶
榆岡拒命又誅之於版泉之野北逐獯鬻大¶
定四方步四極凡二萬八千里乃鑄鼎立九¶
州置九行九徳之臣以觀天地祠萬靈垂法設¶
教然後採首山之銅鑄鼎於荆山之下黃龍下¶
迎帝乗龍昇天皆由玄女之所授符䇿圗局也¶
雲笈七籖卷之一百一十四<md:KR5d0055_HFL_115-018b>¶
<pb:KR5d0055_SBCK_114-18b>
<md:KR5d0055_HFL_116-001a>¶
<pb:KR5d0055_SBCK_115-1a>
雲笈七籖
