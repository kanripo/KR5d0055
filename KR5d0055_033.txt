# -*- mode: mandoku-view -*-
#+TITLE: 雲笈七籖
#+DATE: 2015-09-11 07:40:08
#+PROPERTY: BASEEDITION HFL
#+PROPERTY: WITNESS SBCK
#+PROPERTY: JUAN 33

　　攝養枕中方¶
　　　　太白山處士孫思邈　撰¶
夫養生繕性其方存於卷者甚衆其或幽微¶
祕宻疑未悟之心至於澄神内觀遊玄採真¶
故非小智所及常思所尋設能及之而志不¶
能守之事不從心術即不驗誠由前之誤交¶
切而難遣攝衛之道賖逺而易違是以混然<md:KR5d0055_HFL_033-001b>¶
<pb:KR5d0055_SBCK_033-1b>
同域絶而不思者也嵇叔夜悟之大得論之¶
未備所以將來志士覽而懼焉今所撰錄並¶
在要典事雖⬤祕皆易知易爲以補斯闕其¶
學者不違情欲之性而俯仰可從不棄耳目¶
之翫而顧盻可法㫖約而用廣業少而功多¶
余研覈方書蓋亦久矣搜求祕道略無遺餘¶
自非至妙至神不入茲録誠信誠効始冠于¶
篇取其弘益以貽後代茍非其道慎勿虚傳¶
傳非其人殃及三世凡著五章爲一卷與我¶
同志者寶而行之云爾<md:KR5d0055_HFL_033-002a>¶
<pb:KR5d0055_SBCK_033-2a>
　　　自慎¶
夫天道盈缺人事多屯居處屯危不能自慎¶
而能尅濟者天下無之故養性之士不知自¶
慎之方未足與論養生之道也故以自慎爲¶
首焉夫聖人安不忘危恒以憂畏爲本營無¶
所畏忌則庶事隳壞經曰人不畏威則大威¶
至矣故以治身者不以憂畏朋友逺之治家¶
者不以憂畏奴僕侮之治國者不以憂畏隣¶
境侵之治天下者不以憂畏道徳去之故憂¶
畏者生死之門禮教之主存亡之由禍福之<md:KR5d0055_HFL_033-002b>¶
<pb:KR5d0055_SBCK_033-2b>
本吉凶之元也是故仕無憂畏則身名不立¶
農無憂畏則稼穡不滋工無憂畏則䂓矩不¶
設商無憂畏則貨殖不廣子無憂畏則孝敬¶
不篤父無憂畏則慈愛不著臣無憂畏則勲¶
庸不建君無憂畏則社稷不安養性者失其¶
憂畏則心亂而不治形躁而不寧神散而氣¶
越志蕩而意昏應生者死應死者亡應成者¶
敗應吉者凶其憂畏者其猶水火不可暫忘¶
也人無憂畏子弟爲勍敵妻妾爲寇仇是以¶
太上畏道其次畏物其次畏人其次畏身故<md:KR5d0055_HFL_033-003a>¶
<pb:KR5d0055_SBCK_033-3a>
憂於身者不拘於人畏於己者不制於彼慎¶
於小者不懼於大戒於近者不悔於逺能知¶
此者水行蛟龍不得害陸行虎兕不能傷處¶
世謗讟不能加善知此者萬事畢矣夫萬病¶
横生年命横夭多由飲食之患飲食之患過¶
於聲色聲色可絶之踰年飲食不可廢於一¶
日爲益既廣爲患亦深且滋味百品或氣勢¶
相伐觸其禁忌更成沉毒緩者積年而成病¶
急者災患而卒至也¶
几夏至後迄秋分勿食肥膩餅臛之屬此與<md:KR5d0055_HFL_033-003b>¶
<pb:KR5d0055_SBCK_033-3b>
酒漿果瓜相妨或當時不覺即病入秋節變¶
生多諸暴下皆由渉夏取冷太過飲食不節¶
故也而或者以病至之日便爲得病之初不¶
知其所由來者漸矣欲知自慎者當去之於¶
微也夫養性者當少思少念少欲少事少語¶
少笑少愁少樂少喜少怒少好少惡行此十¶
二少者養生之都契也多思則神殆多念則¶
志散多欲則損智多事則形勞多語則氣争¶
多笑則傷藏多愁則心懾多樂則意溢多喜¶
則忘錯昏亂多怒則百脉不定多好則專迷<md:KR5d0055_HFL_033-004a>¶
<pb:KR5d0055_SBCK_033-4a>
不理多惡則憔悴無歡此十二多不除喪生¶
之本也唯無多無少幾乎道也故處士少疾¶
遊子多患繁簡之殊也是故田夫夀膏粱夭¶
嗜欲多少之驗也故俗人競利道士罕營夫¶
常人不可無欲又復不可無事但約私心約¶
狂念靖躬損思則漸漸自息耳封君達云體¶
欲常勞食欲常少勞勿過極少勿過虚恒去¶
肥濃節鹹酸減思慮捐喜怒除馳逐慎房室¶
春夏施瀉秋冬閉藏又魚膾生肉諸腥冷之¶
物此多損人速冝斷之彌大善也心常念善<md:KR5d0055_HFL_033-004b>¶
<pb:KR5d0055_SBCK_033-4b>
不欲謀欺詐惡事此大辱神損夀也¶
彭祖曰重衣厚褥體不堪苦以致風寒之疾¶
甘味脯腊醉飽饜飫以致疝結之病美色妖¶
麗以致虚損之禍淫聲哀音怡心悦耳以致¶
荒耽之惑馳騁遊觀弋獵原野以致發狂之¶
迷謀得戰勝取亂兼弱以致驕逸之敗斯蓋¶
聖人戒其失理可不思以自勗也¶
夫養性之道勿久行久坐久聴久視不强食¶
不强飲亦不可憂思愁哀飢乃食渇乃飲食¶
止行數百歩大益人夜勿食若食即行約五<md:KR5d0055_HFL_033-005a>¶
<pb:KR5d0055_SBCK_033-5a>
里無病損日夕有所營爲不住爲佳不可至¶
疲極不得大安無所爲也故曰流水不腐戸¶
樞不蠧以其勞動不息也¶
想爾曰想爾蓋仙人名勿與人争曲直當減¶
人筭夀若身不寧反舌塞喉嗽漏咽液無數¶
湏⬤即愈道人疾閉目内視使心生火以火¶
燒身燒身令盡存之使精神如髣髴疾即愈¶
若有痛處皆存其火燒之祕驗¶
　　　仙經禁忌¶
凡甲寅日是尸⬤競亂精神躁穢之日不得<md:KR5d0055_HFL_033-005b>¶
<pb:KR5d0055_SBCK_033-5b>
與夫妻同席言語面㑹必當清浄沐浴不寢¶
警備也¶
凡服藥物不欲食蒜石榴猪肝犬肉¶
凡服藥勿向北方大忌¶
凡亥子日不可唾減損年夀¶
凡入山之日未至百歩先却百歩足反登山¶
山精不敢犯人¶
凡求仙必不用見尸¶
又忌三月一日不得與女人同處¶
　　　仙道忌十敗<md:KR5d0055_HFL_033-006a>¶
<pb:KR5d0055_SBCK_033-6a>
一勿好淫二勿爲隂賊凶惡三勿酒醉四勿¶
穢慢不浄五勿食父命本命⬤六勿食巳本¶
命⬤七勿食一切⬤八勿食生五辛九勿殺¶
一切蜫蟲衆生十勿向北大小便仰視三光¶
　　　仙道十戒¶
勿以八節日行威刑勿以晦朔日怒勿以六¶
甲日食鱗甲之物勿以三月三日食五藏⬤¶
百草心勿以四月八日殺伐樹木勿以五月¶
五日見血勿以六月六日起土勿以八月四¶
日市附足之物勿以九月九日起牀席勿以<md:KR5d0055_HFL_033-006b>¶
<pb:KR5d0055_SBCK_033-6b>
八節日雜處¶
　　　學仙雜忌¶
若有崇奉六天及事山川魔神者勿居其室¶
勿饗其饌¶
右已上忌法天人大戒或令三䰟相嫉七⬤¶
流競或胎神所憎三官受惡之時也若能奉¶
修則爲仙材不奉修失禁則爲傷敗¶
夫隂丹内御房中之術七九朝精吐納之要¶
六一廻丹雄雌之法雖獲仙名而上清不以¶
比徳雖均至化而太上不以爲髙未弘至道<md:KR5d0055_HFL_033-007a>¶
<pb:KR5d0055_SBCK_033-7a>
豈覩玄闥勿親經孕婦女時醑華池酣鬯自¶
樂全真獨卧古之養生尤須適意不知祕術¶
詎可怡乎勿抱嬰兒仙家大忌¶
夫建志内學養神求仙者常沐浴以致靈氣¶
如學道者每事須令密泄一言一事輙減一¶
筭一筭三日也¶
凡咽液者常閉目内視學道者常當别處一¶
室勿與人雜居著浄衣燒香¶
凡書符當北向勿雜用筆硯¶
凡耳中忽聞啼呼及雷聲鼓鳴若鼻中聞臭<md:KR5d0055_HFL_033-007b>¶
<pb:KR5d0055_SBCK_033-7b>
氣血腥者並凶兆也即燒香沐浴齋戒守三¶
元帝君求乞救護行隂德爲人所不能爲行¶
人所不能行則自安矣¶
夫喜怒損志哀樂害性榮華惑徳隂陽竭精¶
皆學道之人大忌仙法之所疾也¶
夫習真者都無情慾之惑男女之想也若丹¶
白存於胸中則真感不應靈女上尊不降隂¶
氣所接永不可以修至道吾常恨此賴改之¶
⬤耳所以真道不可以對求要言不可以偶¶
聴慎之哉<md:KR5d0055_HFL_033-008a>¶
<pb:KR5d0055_SBCK_033-8a>
　　　導引¶
常以兩手摩拭一面上令人有光澤斑皺不¶
生行之五年色如少女摩之令二七而止卧¶
起平氣正坐先义手掩項目向南視上使項¶
與手爭爲之三四使人精和血脉流通風氣¶
不入行之不病又屈動身體四極反張側掣¶
宣揺百關爲之各三¶
又卧起先以手内著厚帛拭項中四面及耳¶
後周匝⬤溫溫如也順髮摩頂良久摩兩手¶
以治面目久久令人目自明邪氣不干都畢<md:KR5d0055_HFL_033-008b>¶
<pb:KR5d0055_SBCK_033-8b>
咽液三十過導内液咽之又欲數按耳左右¶
令無數令耳不聾鼻不塞¶
常以生氣時咽液二七過按體所痛處每坐¶
常閉目内視存見五藏六腑久久自得分明¶
了了¶
常以手中指接目近鼻兩眥兩眥目睛明也¶
閉氣爲之氣通乃止周而復始行之周視萬¶
里¶
常以手按兩眉後小穴中此處目之通氣者¶
也三九過又以手心及指摩兩目及顙上又<md:KR5d0055_HFL_033-009a>¶
<pb:KR5d0055_SBCK_033-9a>
以手旋耳各三十過皆無數時節也畢以手¶
逆乗額上三九過從眉中始乃上行入髮際¶
中常行之勿語其狀久而上仙修之時皆勿¶
犯華蓋華蓋眉也¶
　　　行氣¶
凡欲求仙大法有三保精引氣服餌凡此三¶
事亦階淺至深不遇至人不涉勤苦亦不可¶
卒知之也然保精之術列叙百數服餌之方¶
略有千種皆以勤勞不强爲務故行氣可以¶
治百病可以去瘟疫可以禁蛇獸可以止瘡<md:KR5d0055_HFL_033-009b>¶
<pb:KR5d0055_SBCK_033-9b>
血可以居水中可以辟飢渴可以延年命其¶
大要者胎息而已胎息者不復以口鼻噓吸¶
如在胞胎之中則道成矣¶
夫善用氣者嘘水水爲逆流噓火火爲滅炎¶
嘘虎豹虎豹爲之伏匿噓瘡血瘡血則止聞¶
有毒蟲所中雖不見其人便遥爲嘘呪我手¶
男左女右彼雖百里之外皆愈矣又中毒卒¶
病但吞三九九當作九之氣亦登時善也但¶
人性多躁少能安静所以修道難矣¶
凡行氣之道其法當在宻室閉戸安牀暖席<md:KR5d0055_HFL_033-010a>¶
<pb:KR5d0055_SBCK_033-10a>
枕髙二寸半正身偃卧瞑目閉氣自止於胸¶
隔以鴻毛著鼻上毛不動經三百息耳無所¶
聞目無所見心無所思當以漸除之耳若食¶
生冷五辛魚⬤及喜怒憂恚而引氣者非止¶
無益更増氣病上氣放逆也不能閉之即稍¶
學之初起三息五息七息九息而一舒氣更¶
噏之能十二息氣是小通也百二十息不舒¶
氣是大通也此治身之大要也常以夜半之¶
後生氣時閉氣以心中數數令耳不聞恐有¶
誤亂以手下籌能至於千即去仙不逺矣<md:KR5d0055_HFL_033-010b>¶
<pb:KR5d0055_SBCK_033-10b>
凡吐氣令人多出少入恒以鼻入口吐若天¶
大霧惡風猛寒勿行氣但閉之爲要妙也¶
彭祖曰至道不煩但不思念一切則心常不¶
勞又復導引行氣胎息真爾可得千嵗更服¶
金丹大藥可以畢天不朽清齋休粮存日月¶
在口中晝存日夜存月令大如環日赤色有¶
紫光九芒月黄色有白光十芒存咽服光芒¶
之液常宻行之無數若修存之時恒令日月¶
還面明堂中日在左月在右令二景與目瞳¶
合氣相通也所以倚運生精理利魂神六丁<md:KR5d0055_HFL_033-011a>¶
<pb:KR5d0055_SBCK_033-11a>
奉侍天兵衛䕶此真道也凡夜行及眠卧心¶
有恐者存日月還入明堂中須臾百邪自滅¶
山居恒爾凡月五日夜半存日象在心中日¶
從口入使照一身之内與日共光相合㑹當¶
覺心腹霞光映照畢咽液九遍到十五日二¶
十五日亦如是自得百闗通暢面有玉光又¶
男服日象女服月象一日勿廢使人聦明朗¶
徹五藏生華¶
　　　守一¶
夫守一之道眉中却行一寸爲明堂二寸爲<md:KR5d0055_HFL_033-011b>¶
<pb:KR5d0055_SBCK_033-11b>
洞房三寸爲上丹田中丹田者心也下丹田¶
者臍下一寸二分是也一一有服色姓名出¶
黄庭經中男子長九分女子長六分昔黄帝¶
到峨嵋山見皇人於玉堂中帝請問真一之¶
道皇人曰長生飛仙則唯金丹守形却老則¶
獨真一故仙重焉凡諸思存乃有千數以自¶
衛率多煩雜勞人若知守一之道則一切不¶
須也仙師曰凡服金丹大藥雖未去世百邪¶
不敢近人若服草木小藥餌八石適可除病¶
延年不足以禳外禍或爲百⬤所枉或爲太<md:KR5d0055_HFL_033-012a>¶
<pb:KR5d0055_SBCK_033-12a>
山横召或爲山神所輕或爲精魅所侵唯有¶
真一可以一切不畏也守一法具在皇人守¶
一經中¶
　　　太清存神鍊氣五時七候訣¶
夫身爲神氣爲窟宅神氣若存身康力健神¶
氣若散身乃謝焉若欲存身先安神氣即氣¶
爲神母神爲氣子神氣若具長生不死若欲¶
安神須鍊元氣氣在身内神安氣海氣海充¶
盈心安神定若神氣不散身心凝静静至定¶
俱身存年永常住道元自然成聖氣通神境<md:KR5d0055_HFL_033-012b>¶
<pb:KR5d0055_SBCK_033-12b>
神通性慧命注身存合於真性日月齊齡道¶
成究竟依銘鍊氣欲學此術先須絶粒安心¶
氣海存神丹田攝心浄慮氣海若俱自然飽¶
矣專心修者百日小成三年大成初入五時¶
後通七候神靈變化出没自存峭壁千里去¶
住無礙炁若不散即氣海充盈神静丹田身¶
心永固自然廻顔駐色變體成仙⬤顯自由¶
通靈百變名曰度世號曰真人天地齊年日¶
月同壽此法不服氣不咽津不辛苦要喫但¶
喫須休即休自在自由無礙五時七候入胎<md:KR5d0055_HFL_033-013a>¶
<pb:KR5d0055_SBCK_033-13a>
定觀耳¶
　　　五時¶
第一時心動多静少思縁萬境取捨無常念¶
慮度量猶如野馬常人心也¶
第二時心静少動多攝動入心而心散逸難¶
可制伏攝之動策進道之始¶
第三時心動静相半心静似攝未能常静静¶
散相半用心勤策漸見調熟¶
第四時心静多動少攝心漸熟動即攝之專¶
注一境失而遽得<md:KR5d0055_HFL_033-013b>¶
<pb:KR5d0055_SBCK_033-13b>
第五時心一向純静有事觸亦不動由攝心¶
熟堅固准定矣¶
從此已後處顯而入七候任運自得非闗作¶
矣¶
　　　七候¶
第一候宿疾並銷身輕心暢停心在内神静¶
氣安四大適然六情沉寂心安玄竟抱一守¶
中喜恱日新名爲得道¶
第二候超過常限色返童顔形恱心安通靈¶
徹視移居别郡揀地而安隣里之人勿令舊<md:KR5d0055_HFL_033-014a>¶
<pb:KR5d0055_SBCK_033-14a>
識¶
第三候延年千載名曰僊人遊諸名山飛行¶
自在青童侍衛玉女歌揚騰躡烟霞綵雲捧¶
足¶
第四候錬身成氣氣遶身光名曰真人存亡¶
自在光明自照晝夜常明遊諸洞宫諸仙侍¶
立¶
第五候鍊氣爲神名曰神人變通自在作用¶
無窮力動乾坤移山竭海¶
第六候錬神合色名曰至人神既通靈色形<md:KR5d0055_HFL_033-014b>¶
<pb:KR5d0055_SBCK_033-14b>
不定對機施化應物現形¶
第七候髙超物外逈出常倫大道玉皇共居¶
靈境賢聖集㑹弘演至真造化通靈物無不¶
達修行至此方到道源萬行休停名曰究竟¶
今時之人學道日淺曽無一候何得通靈但¶
守愚情保持穢質四時遷運形委色衰體謝¶
歸空稱爲得道謬矣此胎息定觀乃是留神¶
駐形真元祖師相傳至此最初真人傳此術¶
術在口訣几書在文有徳志人方遇此法細¶
詳留意必獲無疑賢智之人逢斯聖文矣<md:KR5d0055_HFL_033-015a>¶
<pb:KR5d0055_SBCK_033-15a>
雲笈七籖卷之三十三<md:KR5d0055_HFL_033-015b>¶
<pb:KR5d0055_SBCK_033-15b>
<md:KR5d0055_HFL_034-001a>¶
<pb:KR5d0055_SBCK_034-1a>
雲笈七籖卷之三十四　
