# -*- mode: mandoku-view -*-
#+TITLE: 雲笈七籖
#+DATE: 2015-09-11 07:40:06
#+PROPERTY: BASEEDITION HFL
#+PROPERTY: WITNESS SBCK
#+PROPERTY: JUAN 4

學四¶¶
　　道教經法傳授部¶
　　　上清源統經目註序¶
上清者宫名也明乎混沌之表煥乎大羅之¶
天靈妙虛結神竒空生髙浮澄浄以上清為¶
名乃衆真之所處大聖之所經也宫有丹青¶
金書玉字上皇寳經皆⬤古之道自然之章¶
起於九天之王九⬤道君推校本元已歴九¶
萬億九千劫上皇典格各不相參道君以中<md:KR5d0055_HFL_004-001b>¶
<pb:KR5d0055_SBCK_004-1b>
皇元年九月一日於玉天瓊房金闕上宫命¶
東華青宫尋俯仰之格揀校古文撰定靈篇¶
集為寳經傳至漢武帝時得經起栢梁臺以¶
貯之帝既為神真所降自云得道放情怠懈¶
不從王母至言明年天火燒栢梁臺經飛還¶
太空於兹絶跡太元真人茅君諱盈師西城¶
王君受上清玉珮金璫二景璿璣之道以漢¶
宣帝地節四年三月昇天又⬤洲上卿蘇君¶
諱林師涓子受上清三一之法以漢神爵二¶
年三月六日登天又周君李君衆仙各有所<md:KR5d0055_HFL_004-002a>¶
<pb:KR5d0055_SBCK_004-2a>
得並相承經業多不傳世漢孝平皇帝元始¶
二年九月戊午西城真人以上清經三十一¶
卷於陽洛之山授清虛真人小有天王王襃¶
襃以晉成帝之時於汲郡修武縣授紫虛元¶
君南嶽夫人魏華存華存以咸和九年嵗在¶
甲午乘飈輪而昇天去世之日以經付其子¶
道脫又傳楊先生諱羲羲生有殊分通靈接¶
真乃晉簡文皇帝之師也楊君師事南嶽魏¶
夫人受上清大洞真經三十一卷至晉孝武¶
皇帝太元十一年嵗在丙戌昇仙許先生者<md:KR5d0055_HFL_004-002b>¶
<pb:KR5d0055_SBCK_004-2b>
名映丹陽句容人也七世祖許子阿生有隂¶
徳福潤流灑鍾於後嗣子阿六世孫名副仕¶
為剡縣令副有八子其第一子名邁字叔⬤¶
小名映改名逺逰少好仙道躭心㝠肆吐納¶
和氣矯志雲漢超跡絶世以晉建興元年嵗¶
在癸酉渡江入赤城山中往而不返師南海¶
太守鮑靚太元真人茅君逺逰第五弟名謐¶
仕為䕶軍長史散⬤常侍師太元真人受上¶
清衆經於寧康元年⬤景去世謐有三子其¶
第三子名玉斧長名翽字道翔道徳淳瑩絶<md:KR5d0055_HFL_004-003a>¶
<pb:KR5d0055_SBCK_004-3a>
世無倫師楊先生授上清三天正法曲素鳳¶
文三十一卷遯跡潜化玉斧子黄民黄民子¶
名豫之以元嘉十二年終剡之白山臨去世¶
之時以上清寳經三洞妙文封以玄臺印以¶
白銀留寄郯縣馬度生家語之曰今且暫行¶
不久當還勿開此經馬氏崇奉累世安康有¶
道士婁化者常憇馬氏舍究悉經源苦求開¶
看馬氏固執竟不從命結䠇無方是時宋明¶
皇帝崇敬大法招集道士供養後堂婁化乃¶
因後堂道士殳季眞宻啟之帝即命使逼取<md:KR5d0055_HFL_004-003b>¶
<pb:KR5d0055_SBCK_004-3b>
至京乃拜禮開之忽有五色紫光洞煥眼前¶
帝驚曰神真叵觸比其年不愈而崩元徽元¶
年馬氏即出訴啟請其經詔勑聽還於是天¶
藏真書復歸馬氏兹乃上真注筆朱簡紫書¶
後之凡庶摸而傳奉號曰真跡今記神王所¶
撰寳經卷三十一首篇章目第並指事為名¶
然天真之言理奥難尋或名同而事異或理¶
合而字乖靈祕妙隱不與世合幸而見之卒¶
難詳辨余宿植縁㑹逰渉法源性好幽㫖躭¶
靈味⬤鑚研彌齡始覺髣髴謹以鄙思尋校<md:KR5d0055_HFL_004-004a>¶
<pb:KR5d0055_SBCK_004-4a>
衆經為上清目義非敢有禆大乘聊自記而¶
已¶
　　　靈寳經目序¶
元嘉十四年某月日三洞弟子陸修静敬示¶
諸道流相與同法⬤修文業讃揚妙化興世¶
隆福每欣一切遭遇慈澤離彼惡道入此善¶
場逍遥長樂何慶如之但至賾宛奥妙義㣲¶
逺靈匠未遇羣滯莫披翹翹渇仰者豈予小¶
子乎既太虛⬤邈⬤師難希宜求之於心即¶
理而斷也敢竭闇淺先言所懐夫靈寳之文<md:KR5d0055_HFL_004-004b>¶
<pb:KR5d0055_SBCK_004-4b>
始於龍漢龍漢之前莫之追記延康長劫混¶
沌無期道之隱淪寳經不彰赤明革運靈文¶
興焉諸天宗奉各有科典一劫之周又復改¶
運遂積五劫迨于開皇已後上皇元年元始¶
下教大法流行衆聖演暢修集雜要以備十¶
部三十六帙引導後學救度天人上皇之後¶
六天運行衆聖幽昇經還大羅自兹以來廻¶
絶元法雖髙辛招雲輿之校大禹獲鍾山之¶
書老君降真於天師仙公授文於天台斯皆¶
由勲感太上指成聖業豈非揚芳於世普宣<md:KR5d0055_HFL_004-005a>¶
<pb:KR5d0055_SBCK_004-5a>
一切也按經言承唐之後四十六丁亥其間¶
先後庚子之年殀子續黨於禹口亂群填尸¶
於越川强臣稱霸弱主西播龍精之後續祚¶
之君罷除偽主退翦逆民衆道勢訖此經當¶
行推數考實莫不信然期運既至大法方隆¶
但經始興未盡顯行十部舊目出者三分雖¶
⬤藴未傾然法輪已遍於八方自非時交運¶
㑹孰能若斯之盛哉頃者以來經文紛互似¶
非相亂或是舊目所載或自篇章所見新舊¶
五十五卷學士宗竟鮮有甄别余先未悉亦<md:KR5d0055_HFL_004-005b>¶
<pb:KR5d0055_SBCK_004-5b>
是求者一人既加尋覽甫悟參差或刪破上¶
清或採摶餘經或造立序說或廻換篇目禆¶
益句章作其符圖或以充舊典或别置盟戒¶
文字僻左音韻不屬辭趣煩猥義味淺鄙顛¶
倒舛錯事無次序考其精偽當由爲猖狂之¶
徒質非挺⬤本無尋真之志而因修窺閲假¶
服道名貪冐受取不顧殃考興造多端招人¶
宗崇敢以魚目厠於隋侯之肆輙将散礫託¶
於和氏之門⬤誑愚⬤誣誷太⬤既晚學推¶
信弗加澄研遂令精麤糅雜真偽混行視聽<md:KR5d0055_HFL_004-006a>¶
<pb:KR5d0055_SBCK_004-6a>
者疑惑修味者悶煩上則損辱於靈囿下則¶
耻累於學者進退如此無一可宜徒傾産疲¶
力将以何施夫輕慢之咎既深毁謗之罪靡¶
赦余少躭⬤味志愛經書積累錙銖冀其萬¶
一若信有可崇何茍明言坐取風刀乎慮有¶
未悉今條舊目已出并仙公所授事注解意¶
疑者略云爾¶
　　　上清經述¶
述曰尋經之意乃太虛齊量劫劫出化非可¶
籌算自開皇之後距天漢時范陽桑平王襃<md:KR5d0055_HFL_004-006b>¶
<pb:KR5d0055_SBCK_004-6b>
字子登以正月一日辭二親欲尋神仙求不¶
死之道乃入華隂山精思一十八年遂感上¶
聖太極真人西梁子下降授䭀飯方并服雲¶
牙法復五年太極真人王總真復降以上清¶
經三十一卷付子登并将子登逰五嶽觀名¶
山備受上法逮乎晉武皇帝時任城魏華存¶
字賢安乃魏陽元之女也陽元仕至滎陽宜¶
陽二郡太守散⬤常侍冀州刺史其父乃嫁¶
賢安於南陽劉乂字㓜彦乂妻時除為修武¶
縣令賢安隨焉賢安自少為女處乎内室性<md:KR5d0055_HFL_004-007a>¶
<pb:KR5d0055_SBCK_004-7a>
好至道雖未得仙而眞人屢降及其長也女¶
子有夫之義修尚之事有時而廢及至兒女¶
成立告誡子曰我願終尋眞之志於是離群¶
獨處不交人事深託隱痾還修曩尚入室百¶
日所期仙靈積思希感爾乃獨節應神丹心¶
潜㑹精苦仰徹天眞遐降於是季冬之月夜¶
半清朗忽聞空中有鍾鼓之響笳簫之聲音¶
韻嘈⬤出户望之見從東方虛空而來旍旗¶
鬱勃羽蓋紛紜光輝幽藹煥爛太虛他人莫¶
之見也須⬤有虎輦玉輿隱輪之車並頓駕<md:KR5d0055_HFL_004-007b>¶
<pb:KR5d0055_SBCK_004-7b>
來降夫人之静室凡四真人並年可二十餘¶
容貌偉朗天資秀穎同著紫花蓮冠飛錦衣¶
裳瓊蘂寳帯體佩虎文項有圓光手把華旛¶
其一人自稱曰我太極真人安度明也其一¶
人曰我東華大神方諸青童君也其一人曰¶
我榑桑碧海暘谷神王景林真人也其一人¶
曰我清虛真人小有仙人王子登也於是夫¶
人匍匐再拜叩頭自搏不期今日道君降下¶
唯乞神仙長生度世四人乃坐良久王子登¶
告夫人曰聞子曩日念善展轉求生宻練真<md:KR5d0055_HFL_004-008a>¶
<pb:KR5d0055_SBCK_004-8a>
氣魂和體清丹懐逺邁録字上清髙契真人¶
抱信期靈幽感啟㣲潜曜赤城遂金書紫極¶
藏簡玉庭故感髙晨⬤唱齊并是以太帝君¶
勑我今來教授於子神真之道焉其東華青¶
童君曰此清虛真人者爾之師也當受業焉¶
其安度明曰子因縁上業積感求道苦心久¶
矣用思至也道今來矣子得之焉其景林真¶
人曰子勤感累世積念真靈将積應之所期¶
乃明挺之標㑹也虛皇早鑒爾之用思太極¶
已注子名於玉札緑字紫虛之宫金書東華<md:KR5d0055_HFL_004-008b>¶
<pb:KR5d0055_SBCK_004-8b>
之閣刻名上清丹文錦籍應為紫虛元君上¶
真司命又加名山之號封南嶽夫人今視子¶
之質實霄景髙煥圓精重照鳳骨龍姿腦色¶
寳曜五藏紫絡心有羽文形棲晨霞神友靈¶
肆天人之任良不虛矣帝誨王襃相為盟師¶
故遣太極真人鑒子之精子其朂哉四真各¶
有辭致言畢夫人叩頭自搏而言曰華存卑¶
賤枯骨之餘自處塵垢久染濁⬤天地寥邈¶
髙下懸隔縱恣五濁翻錯臭⬤滯塞靈祗沈¶
淪凡俗無冀日月廻曜幽宂不謂天尊下交<md:KR5d0055_HFL_004-009a>¶
<pb:KR5d0055_SBCK_004-9a>
凡肆所以割心斷意取同螻蚓自顧少好神¶
仙貪樂長生心之所詣出於自然志之所期¶
誓以三光而值季世俱忌禮度制置無從脫¶
免良願不遂今形非顧影體氣臭惡久為垢¶
⬤所逼者徒勵節無益自入劉門修道日廢¶
須者少閑内外乖隔容得齋思謹按道法尋¶
求經方入室之制為欲静䕶五藏辟諸疾病¶
耳豈圖上願惟在今日今夕道君並降慶出¶
分外光照幽谷荷戴天眷不勝惶懼此是婢¶
子有幸當得度世唯乞哀矜賜以性命自陳<md:KR5d0055_HFL_004-009b>¶
<pb:KR5d0055_SBCK_004-9b>
畢東華小童指招而告之曰子少好道真至¶
誠宻感是故因縁世生胎鍊五神寄慧齊見¶
超度八難氣適靈輝挺㑹真算自當為紫虛¶
之宫上真司命勤精彌綸太極所旍又加名¶
嶽之封位均諸侯然不受聞上道内法晨景¶
玉經者仙道衆妙無縁得成也子其勉哉我¶
後日當更期㑹於陽洛山中汝勤之矣於是¶
清虛真人王君乃命侍女華散條李明允等¶
使披雲藴開玉笈出太上寳文八素隱書大¶
洞真經靈書紫文八道紫度炎光石精玉馬<md:KR5d0055_HFL_004-010a>¶
<pb:KR5d0055_SBCK_004-10a>
神真虎文髙仙羽⬤等經三十一卷是王君¶
昔於陽洛山遇南極真人西城王君所授者¶
也今於汲郡修武縣中授夫人焉暘谷神王¶
又别授夫人黄庭内景經正一真人張君又¶
别授治精制⬤法夫人前後所授非但此三¶
十一卷而已其篇卷悉在傳中不能一一書¶
之此乃上清經從此而行世也¶
　　　三皇經説¶
三皇經云昔天皇治時以天經一卷授之天¶
皇用而治天下二萬八千嵗地皇代之上天<md:KR5d0055_HFL_004-010b>¶
<pb:KR5d0055_SBCK_004-10b>
又以經一卷授之地皇用而治天下二萬八¶
千嵗人皇代之上天又以經一卷授之人皇¶
用而治天下亦二萬八千嵗三皇所授經合¶
三卷爾時號為三墳是也亦名三皇經三皇¶
後又有八帝治各八千嵗上天又各以經一¶
卷授之時號為八索是也此乃三墳八索根¶
本經也如法而言三寳俱起無量之世但以¶
隱顯有時自三皇八帝之後其文亦隐至于¶
晉武皇帝時有晉陵鮑靚官至南海太守少¶
好仙道以晉元康二年二月二日登嵩髙山<md:KR5d0055_HFL_004-011a>¶
<pb:KR5d0055_SBCK_004-11a>
入石室清齋忽見古三皇文皆刻石爲字爾¶
時未有師靚乃依法以四百尺絹爲信自盟¶
而受後傳⬤稚川枝孕相傳至于今日三寳¶
行世自然之數心與理契因緣㝠符使之然¶
也術曰夫衆生昏惑長迷生死神明蔽暝不¶
能悟理聖人興大慈大悲愛若赤子隨時化¶
生隨宜救㧞欲令離苦得無爲之樂但聖道¶
淵䆳難可頓悟必須階漸以發其⬤未顯大¶
法先教厨食章書雜法黄赤之道雜化淺近¶
以應遇情信伏能修雜法名爲奉道既能奉<md:KR5d0055_HFL_004-011b>¶
<pb:KR5d0055_SBCK_004-11b>
道則能捨離魔俗之法漸漸調伏而後教以¶
靈寳既信靈寳便求為道士既為道士便宜¶
受持一百八十大戒二百四十威儀修行六¶
通能遣六塵四十五念十二上願十二可從¶
一切法行皆能受持研心宗極洞體道真洞¶
然⬤悟以得神仙從此而修終㑹無為當知¶
章厨雜化為漸導之義雖名奉道未識正理¶
惟體識君子宜裁之焉¶
　　　道教相承次第録¶
謹按雲臺治中内録言太上老君傳授雲臺<md:KR5d0055_HFL_004-012a>¶
<pb:KR5d0055_SBCK_004-12a>
正治官圖治山竈鼎等得四十一代相承具¶
人名代數如後¶
第一代老君老君火山大丹治法傳授三百¶
　人唯三人系代王方平尹喜徐甲¶
第二代王君王君授三十人唯三人系代茅¶
　濛孫盈章震¶
第三代章震震授十七人唯二人系代若士¶
　李夫人名仙¶
第四代若士士授五十二人唯三人系代李¶
　元君白石先生李常存<md:KR5d0055_HFL_004-012b>¶
<pb:KR5d0055_SBCK_004-12b>
第五代李元君元君授七十二人唯二人系¶
　代王子喬許述成¶
第六代諸仙别傳分散世絶系治官氣並治¶
名老君念於志學之子再下平蓋山授張陵¶
爲雲臺治火芝火仙之經方術變化長生不¶
死之藥登昇雲天之道勑陵爲第六代道之¶
外孫而東海小童君為陵保舉師太上老君¶
為度師度雲臺治封陵為天師天師授三百¶
　人唯三人系代行治張申王昇李忠¶
第七代張申申授三十三人唯三人系代行<md:KR5d0055_HFL_004-013a>¶
<pb:KR5d0055_SBCK_004-13a>
　傳治法李仲春李意期李玄¶
第八代李仲春仲春授十五人唯二人系代¶
　李少君魏伯陽¶
第九代李少君少君授九十人唯二人系代¶
　欒巴李常存¶
第十代欒巴巴授五人唯二人系代隂長生¶
　李宙先¶
第十一代隂長生長生授八人唯二人系代¶
　張景霄王萬縉¶
第十二代張景霄景宵授五人唯一人系代<md:KR5d0055_HFL_004-013b>¶
<pb:KR5d0055_SBCK_004-13b>
　劉馮¶
第十三代劉馮馮授五人唯一人系代劉政¶
第十四代劉政政授五人唯二人系代孫愽¶
　嚴光¶
第十五代孫博愽授三人無可代者乃入林¶
　屋山中合龍虎大丹而昇天治法遂絶¶
太上老君命李仲甫出神仙之都以法授江¶
南左慈字元放故令繼十六代爲師相付元¶
　放授八十人唯三人系代介象嚴光女李¶
　佗<md:KR5d0055_HFL_004-014a>¶
<pb:KR5d0055_SBCK_004-14a>
第十七代介象介象授四十人唯五人系代¶
　李延張授萬⬤卿阮玉李用¶
第十八代李延介談延談授十八人唯一人¶
　系代劉景¶
第十九代劉景景授四人唯一人系代東海¶
　郭延¶
第二十代東海郭延延授三十人唯一人系¶
　代靈壽光¶
第二十一代靈夀光壽光本外國人授十八¶
　人唯一人系代何述<md:KR5d0055_HFL_004-014b>¶
<pb:KR5d0055_SBCK_004-14b>
第二十二代何述述授十人唯一人系代羅¶
　先期¶
第二十三代羅先期先期授二十人唯二人¶
　系代甘季仁甘孝先¶
第二十四代甘孝先孝先授五十一人唯一¶
　人系代石帆公¶
第二十五代石帆公帆公授十九人唯一人¶
　系代宫户一云宫中用字也¶
第二十六代宫户户授八十人無可傳者治¶
　法遂絶户入南嶽及天台山經八十五年<md:KR5d0055_HFL_004-015a>¶
<pb:KR5d0055_SBCK_004-15a>
　世絶仙人正道不繼¶
老君念其功修之徒再降廬山勑左元放授¶
施存⬤玄令繼代爲仙官世祖師傳仁人者¶
也¶
第二十七代施存存授七十人但皆地仙耳¶
　唯同學⬤玄繼代¶
第二十八代⬤玄玄授十九人唯三人系代¶
　張秦仇眞李用别岀¶
第二十九代尹思太上老君差紫衣使者下¶
　命於廬山授五人更二人尹思尹軌系代<md:KR5d0055_HFL_004-015b>¶
<pb:KR5d0055_SBCK_004-15b>
　傳治思授七十人唯二人系代女子樊忠¶
　和韋義山¶
第三十代尹軌轨授十九人唯一人系代女¶
　仙李元一¶
第三十一代女仙樊忠和忠和授二人唯一¶
　人系代劉綱東陵母¶
第三十二代女仙李元一元一授四十人無¶
　人可傳治法代絶¶
第三十三代劉綱綱樊夫人弟子雖居官治¶
　又其夫也治法復絶<md:KR5d0055_HFL_004-016a>¶
<pb:KR5d0055_SBCK_004-16a>
第三十四代張秦秦⬤玄弟子玄見其代絶¶
　乃再令秦授十一人唯一人系代王列¶
第三十五代王列列授九人唯二人系代許¶
　遜胡少眞¶
第三十六代許遜遜授一百人而無人可授¶
　系代又絶遜昇天後兩代人民征伐眞志¶
　不傳¶
老君勑使三人於天台山令⬤⬤傳鄭思逺¶
系三十七代思遠授十九人唯二人系代⬤¶
　洪李淳風<md:KR5d0055_HFL_004-016b>¶
<pb:KR5d0055_SBCK_004-16b>
第三十八代李淳風淳風授四十人唯四人¶
　系代而未傳授二人者李道興李靖後又¶
　隱於房公之山一百年後岀授張常存李¶
　太虚李惠舉同太師神等四人¶
第三十九代李惠舉張常存而各分代傳授¶
皆稱三十九代孫惠舉授三十人唯三人可¶
　代李保眞白玄中李太昌張常存授三十¶
　七人唯三人願系代孫張眞應眞孫道用¶
第四十代李保真保真授二十四治一百人¶
　唯二人系代林通元李德仁<md:KR5d0055_HFL_004-017a>¶
<pb:KR5d0055_SBCK_004-17a>
第四十一代林通元¶
　　　⬤都九真盟科九品傳經録¶
⬤都上品第一篇曰大洞真經雌一寳經太¶
上素靈大有妙經三竒之章髙上玉皇寳篇¶
祕在九天之上大有之宫太⬤靈臺玉房之¶
中上皇之初舊科經萬劫一傳三道正明學¶
真日興髙上科七千年内聽得三傳侍衛玉¶
童玉女各七千人執香典炅按科傳授之法¶
皆對告齋百日分金鈕為盟給玉童玉女依¶
四極盟科不依科而傳罪延七祖幽魂充役<md:KR5d0055_HFL_004-017b>¶
<pb:KR5d0055_SBCK_004-17b>
吞火食鐵負山運石以填無極之考抱風刀¶
之罰身殁形殘長閉地獄萬不得仙¶
⬤都上品第二篇曰傳大洞真經三十九章¶
於後者誓以上金十兩銅二十五斤鈕五雙¶
金魚玉龍各一枚青絲一兩纒鈕若雌一以¶
上金五兩五色錦繒各五十尺香一斤金鈕¶
三雙太上素靈洞真⬤經上金三兩紫紋百¶
尺青繒二十七尺赤絲五兩香一斤丹一兩¶
上皇以信誓心不得有闕闕則虧科師犯則¶
奪侍經玉童玉女還於本宫不過三年身被<md:KR5d0055_HFL_004-018a>¶
<pb:KR5d0055_SBCK_004-18a>
風刀考罰自然失經受者不依盟科皆失明¶
形殘七祖父母被受酆都之責萬劫還生非¶
人之道學者愼之¶
玄都上品第三篇曰凡有金名東華王字上¶
清得授太霄琅書瓊文帝章紫度炎光神玄¶
變經上清變化七十四方九眞中經丹景道¶
精隐地八術解形遯變流景玉經七變舞天¶
經皆九天眞王元始天王太上天帝君中央¶
黄老君受於太空中九玄之内虛無之髙章¶
也皆祕在太上靈都之宫紫房三元君主之<md:KR5d0055_HFL_004-018b>¶
<pb:KR5d0055_SBCK_004-18b>
侍衛玉童玉女皆三千人元始之初經七千¶
劫一傳自三道立正之後七千年内聽三傳¶
七百年中有其人亦聽傳傳皆對齋九十日¶
或九日告盟而授之給玉童玉女依四極盟¶
科若不依科而傳罪延七祖父母充責⬤官¶
運蒙山之石填積夜之河萬劫還生非人之¶
道己身被風刀之考自然失經終不得仙傳¶
者慎之¶
⬤都上品第四篇曰傳瓊文帝章齎金魚玉¶
龍青繒三十二尺金鈕三雙為誓紫度炎光<md:KR5d0055_HFL_004-019a>¶
<pb:KR5d0055_SBCK_004-19a>
五色錦各五十尺上金五兩沈香五斤真朱¶
一斤書刀一口金札七枚絳紋七十尺之誓¶
上清變化七十四方經青繒四十尺上金十¶
兩金鈕六雙好香一斤金魚玉龍之誓九真¶
中經舊科落髮為盟今以白絹九十尺准盟¶
法於九真之數青絲一斤絳紋二十四尺北¶
暉之誓碧繒二十四尺月華之誓金鈕三雙¶
元常童子圓變之信丹景道精隐地八術解¶
形遯變流景玉經悉上金十兩金魚玉龍各¶
一枚青繒四十尺紫紋四十尺金鈕各三雙<md:KR5d0055_HFL_004-019b>¶
<pb:KR5d0055_SBCK_004-19b>
七變舞天經上金五兩真朱一斤青繒三十¶
二尺之誓信以質心不得有闕闕則違科師¶
以天信投於山棲以救窮乏餘以供營經書¶
之具不得他散師犯上科奪玉童玉女減算¶
奪紀注名度還比酆受者不依科皆䘮魂失¶
神風刀之考不出三年自然失經終不得仙¶
⬤都上品第五篇曰消魔智慧玉清隐書寳¶
洞飛霄絶⬤金章紫鳳赤書八景晨圖金真¶
玉光靈書紫文金璫玉珮金根上經三天正¶
法皆太上大道君元始天王金闕帝君之寳<md:KR5d0055_HFL_004-020a>¶
<pb:KR5d0055_SBCK_004-20a>
章祕在玉清之宫金房紫户之内典衛靈文¶
玉童玉女各三千人元始之初千劫一傳自¶
三天立正之後七百年内聽得三傳百年中¶
有其人聽一傳給玉童玉女依四極盟科授¶
者對齋九十日或九日而傳不依科而傳罪¶
延七⬤之祖長充⬤役無有解脫己身⬤風¶
刀之考死充下⬤萬不得仙¶
⬤都上品第六篇曰傳消魔智慧寳洞飛霄¶
絶⬤金章赤書八景晨圖皆上金十兩玉札¶
一枚金魚玉龍各一枚紫繒四十尺金根經<md:KR5d0055_HFL_004-020b>¶
<pb:KR5d0055_SBCK_004-20b>
靈書紫文上金五兩金簡玉札各一枚長一¶
尺六寸廣二寸四分金魚玉龍各一枚紫繒¶
百尺青紋四十尺三天正法青繒三十尺青¶
布四十三尺金鐶五雙以為密誓上金十兩¶
通神之信金真玉光玉珮金璫玉清隐書皆¶
金魚玉龍各一枚以為誓信依科不得有闕¶
闕則師奪玉童玉女注名還度北酆受不依¶
科皆䘮魂失神罰以風刀不出三年自然失¶
經萬不得仙¶
⬤都上品第七篇曰七星移度白羽黒翮飛<md:KR5d0055_HFL_004-021a>¶
<pb:KR5d0055_SBCK_004-21a>
行羽經飛歩天綱躡行七元太上隐書靈飛¶
六甲皆太上太帝君太極太㣲天帝君登空¶
之道隐化之章祕在太上瓊宫之上紫房之¶
内侍衛玉童玉女皆三千人依科七千年一¶
傳三天立正之後改七百年内聽得三傳若¶
百年中有其人便傳便授告齋九十日或三¶
十日給玉童玉女依四極盟科不依科而傳¶
罪延七⬤之祖長充北酆⬤役十苦八難己¶
身被風刀之考身沒幽源萬不得仙¶
⬤都上品第八篇曰傳七星移度青紋三十<md:KR5d0055_HFL_004-021b>¶
<pb:KR5d0055_SBCK_004-21b>
一尺絳繒七十尺鳳紋之羅九十尺金鈕一¶
雙白羽黒翮飛行羽經上金二兩青紋三十¶
二尺以代截髮㰱血之誓飛歩天綱錦三十¶
尺金魚玉龍各一枚太上隐書金魚玉龍之¶
誓靈飛六甲白素六十尺金鐶六雙青絲六¶
兩天科以信質心不得有闕闕則違科師奪¶
玉童玉女除落青簿玉名移還北酆受者不¶
依科亡精䘮神罰以風刀不出三年自然失¶
經終不得仙¶
⬤都上品第九篇曰方諸文震靈符豁落七<md:KR5d0055_HFL_004-022a>¶
<pb:KR5d0055_SBCK_004-22a>
元八天隐文流金火鈴金神虎符消魔支幹¶
夜照神燭八術隐遯紫清玉符五籍洞⬤六¶
甲上符五行祕文⬤都格諸符凡有六百部¶
太上悉以其文標於舊經之内以為立用傳¶
授盟科悉依經科傳授有闕罪同上品有經¶
無符則天魔害人有符無經則思念無感神¶
真不降科云皆不得單行單行罪亦如之科¶
經及符本同出於自然之氣虛無之章故不¶
可得獨修也無科修道萬不成仙<md:KR5d0055_HFL_004-022b>¶
<pb:KR5d0055_SBCK_004-22b>
雲笈七籖卷之四
<pb:KR5d0055_SBCK_004-23a>
<md:KR5d0055_HFL_005-001a>¶
<pb:KR5d0055_SBCK_005-1a>
雲笈七籖卷之五　
