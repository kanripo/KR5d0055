# -*- mode: mandoku-view -*-
#+TITLE: 雲笈七籤
#+DATE: 2015-08-29 01:51:56
#+PROPERTY: BASEEDITION HFL
#+PROPERTY: WITNESS WYG
#+PROPERTY: LASTPB  <md:KR5d0055_HFL_114-045b>
#+PROPERTY: JUAN 114
¶
<md:KR5d0055_HFL_115-001a>¶<pb:KR5d0055_WYG_114-1a>
欽定四庫全書
　雲笈七籖卷一百十四　　宋　張君房　撰¶
　　傳¶
　　　墉城集仙録叙¶
墉城集仙録者紀古今女子得道昇仙之事¶也夫去俗
登仙超凡證道駐隙馬風燈之景¶享古椿蟾桂之齡變
泡沬之姿同金石之固¶長生度世代有其人綿歴刼年
編載經誥𤣥¶圗祕籙燦然可觀神仙得道之蹤或品昇
<pb:KR5d0055_WYG_114-1b>
上¶聖或秩預髙眞或統御諸天或主司列嶽或¶<md:KR5d0055_HFL_115-001b>¶騎箕浮
漢或隱月奔晨或朝宴九清或徊翔¶八極開皇已往劫
運之前三洞寳書多所詳¶述洎九皇三古之後服牛乗
馬已還皆輟天¶府而下拯生靈由仙曹而暫司宰制垂
法立¶教秉國佐時儒籍史臣備顯其事至有韜光¶混跡
駕景登晨或功著巖林遡煙霞而輕舉¶或身離囂濁控
鸞鶴以冲虚或躬贊帝王或¶樂居甿俗隂功克就𤣥徳
昇聞使雞犬以俱¶飛拔庭除而共舉光于簡冊無世無
<pb:KR5d0055_WYG_114-2a>
之昔秦¶大夫阮蒼漢校尉劉向繼有述作行於世間¶<md:KR5d0055_HFL_115-002a>¶次
有洞㝠書神仙傳道學傳集仙傳續神仙¶傳後仙傳洞
仙傳上眞記編次紀録不啻十¶家又名山福地之篇括
地山海之説搜神博¶物之記仙方藥品之文旁引姓名
别書事跡¶接於聞見詎可勝言則神仙之事煥乎無隱¶
矣常俗之流或言神仙者必俟身形委謝魂¶識成眞而
後謂之神仙非是骨肉昇翥此蓋¶愚瞽未達之甚也何
者眞經云得道去世或¶隱或顯證道雖一修習或殊故
<pb:KR5d0055_WYG_114-2b>
云神仙之道¶百數非一途所限非一法所拘也或為眞
人¶<md:KR5d0055_HFL_115-002b>¶之友或為天帝之賔倐忽而龍駕來迎參差¶而雲駢
遐邁者則谷希長異青光赤松之例¶是也或受書禀籙
隂景錬形靈肉再生前功¶克懋者則五老上帝四極眞
王之例是也或¶精誠不易試難不移目注崑丘心朝大
帝而¶得道者黃觀韋道㣲𫝊君之例是也況復大¶洞七
變八禀三圗胎精斑符隱芝曲素玉精¶金液黃水祕符
赤𣗳青英環剛絳實白羽皇¶象九轉八瓊服之而化鳳
<pb:KR5d0055_WYG_114-3a>
化龍餌之而為金¶為玉復有金璫玉珮之訣三皇八景
之文華¶<md:KR5d0055_HFL_115-003a>¶丹素奏之靈神虎金眞之要飛行之羽超虚¶躡
空流金之光攝神制逆翺翔則翠羽元翮¶控御則飛蓋
曲晨七十四方之所修靡虧毫¶髪三十七色之所授漸
備羽儀至或降九錫¶以騰凌踐七試而貞介資師祕訣
證自我心¶厯象不能易其堅雷霆不能駭其聽富貴不¶
能惑其志聲色不能誘其衷此則我命在我¶長生自致
故古今得者詎可殫論南眞云功¶滿三千白日昇天宏
<pb:KR5d0055_WYG_114-3b>
道無已自致不死此之¶謂也夫神仙之上者雲車羽蓋
形神俱飛其¶<md:KR5d0055_HFL_115-003b>¶次牝谷幽林隱景潜化其次解形託象虵
蜕¶蟬飛然而沖天者為優尸解者為劣又有積¶功未備
累徳未彰或至孝至忠至貞至烈或¶心不㤀道功未及
人寒棲獨錬於巳身善行¶不加於幽顯者太上以其有
志太極以其推¶誠限盡而終魂神受福者得為善爽之
鬼地¶司不制鬼録不書逍遙福鄉逸樂遂志年充¶數足
得為鬼仙然後昇隂景之中居王者之¶秩積功累徳亦
<pb:KR5d0055_WYG_114-4a>
入仙階矣如此則善不徒施¶仙固可學功無巨細行無
洪纎在立功而不¶<md:KR5d0055_HFL_115-004a>¶休為善而不倦也修習之士得不勗
哉又一¶隂一陽道之妙用裁成品物孕育羣形生生¶不
停新新相續是以天覆地載清濁同其功¶日照月臨晝
夜齊其用假彼二象成我三才¶故木公主於震方金母
尊於兑澤男眞女仙¶之位所治昭然觀夫誥籍之中圖
傳所述混¶同載録未有解張今按上清七部之經存注¶
修行之事日月五星之内空常飛步之篇元¶父𤣥母以
<pb:KR5d0055_WYG_114-4b>
兼行陽號隂名而具著纂彼衆説¶集為一家女仙以金
母為尊金母以墉城為¶<md:KR5d0055_HFL_115-004b>¶治編記古今女仙得道事實目
為墉城集仙¶録上經曰男子得道位極於眞君女子得
道¶位極於元君此傳以金母為主元君次之凡¶十卷矣
廣成先生杜光庭撰¶
　　　西王母傳¶
西王母者九靈太妙龜山金母也一號太靈¶九光龜臺
金母亦號曰金母元君乃西華之¶至妙洞隂之極尊在
<pb:KR5d0055_WYG_114-5a>
昔道氣凝寂湛體無為¶將欲啟廸𤣥功生化萬物先以
東華至眞之¶氣化而生木公焉木公生於碧海之上蒼
靈¶<md:KR5d0055_HFL_115-005a>¶之⬤以主陽和之氣理於東方亦號曰王公¶焉又以
西華至妙之氣化而生金母焉金母¶生於神洲伊川厥
姓緱氏生而飛翔以主隂¶靈之氣理於西方亦號王母
皆挺質太無毓¶神𤣥奥於西方眇莽之中分大道純精
之氣¶結氣成形與東王木公共理二氣而育養天¶地陶
鈞萬物矣體柔順之本為極隂之元位¶配西方母養羣
<pb:KR5d0055_WYG_114-5b>
品天上天下三界十方女子¶之登仙得道者咸所𨽻焉
所居宫闕在龜山¶之春山西那之都崑崙𤣥圃閬風之
苑有金¶<md:KR5d0055_HFL_115-005b>¶城千重玉樓十二瓊華之闕光碧之堂九層¶𤣥
臺紫翠丹房左帶瑤池右環翠水其山之¶下弱水九重
洪濤萬丈非飈車羽輪不可到¶也所謂玉闕暨天緑臺
承霄青琳之宇朱紫¶之房連琳綵帳明月四朗戴華勝
佩靈章左¶侍仙女右侍羽童寳蓋沓映羽旂廕庭軒砌¶
之下植以白環之𣗳丹剛之林空青萬條瑤¶榦千尋無
<pb:KR5d0055_WYG_114-6a>
風而神籟自韻烺然皆九奏八㑹¶之音也神洲在崑崙
之東南故爾雅云西王¶母日下是矣又云王母蓬髪戴
勝虎齒善嘯¶<md:KR5d0055_HFL_115-006a>¶者此乃王母之使金方白虎之神非王母
之¶真形也元始天王授以萬天元統龜山九光¶之籙使
制召萬靈統括眞聖監盟證信總諸¶天之羽儀天尊上
聖朝宴之㑹考校之所王¶母皆臨決焉上清寳經三洞
玉書凡所授度¶咸所關預也昔黃帝討⬤尤之暴威所
未禁¶而⬤尤幻化多方徴風召雨吹烟噴霧師衆¶大迷
<pb:KR5d0055_WYG_114-6b>
帝歸息太山之阿昏然憂寐王母遣使¶披𤣥狐之裘以
符授帝曰太一在前天一在¶後得之者勝戰則尅矣符
廣三寸長一尺青¶<md:KR5d0055_HFL_115-006b>¶瑩如玉丹血為文佩符既畢王母乃
命一婦¶人人首鳥身謂帝曰我九天𤣥女也授帝以¶三
宫五意隂陽之畧太一遁甲六壬步斗之¶術隂符之機
靈寳五符五勝之文遂尅⬤尤¶於中冀剪神農之後誅
榆罔於阪泉而天下¶大定都於上谷之涿鹿又數年王
母遣使白¶虎之神乘白虎集帝之庭授以地圖其後虞¶
<pb:KR5d0055_WYG_114-7a>
舜攝位王母遣使授舜白玉環又授益地圖¶遂廣黃帝
之九州為十有二州王母又遣使¶獻舜玉琯吹之以和
八風尚書帝驗期曰王¶<md:KR5d0055_HFL_115-007a>¶母之國在西荒之野昔茅盈字
叔申王褒字¶子登張道陵字輔漢洎九聖七眞凡得受
書¶者皆朝王母於崑陵之闕焉時叔申道陵侍¶太上道
君乘九葢之車控飛虬之軒越積石¶之峯濟弱流之津
汲白水凌黑波顧眄倐忽¶謁王母於闕下子登清齋三
月王母授以瓊¶華寳曜七辰素經茅君從西城王君詣
<pb:KR5d0055_WYG_114-7b>
白玉¶龜臺朝謁王母求乞長生之道曰盈不肖之¶軀慕
龍鳳之年欲以朝⬤之脆求積朔之期¶王母愍其勤志
告之曰吾昔師元始天王及¶<md:KR5d0055_HFL_115-007b>¶皇天榑桑帝君授我以玉
珮金璫二景纒煉¶之道上行太極下造十方溉月咀日
以入天¶門名曰𤣥眞之經今以授爾宜勤修焉因敕¶西
城王君一一解釋以授焉又授寳書四童¶散方洎周穆
王滿命八駿與七萃之士驊騮¶赤驥蹈驪山子之乗駕
以飛軿之輪栢夭導¶車造父為右風馳電逝三千里越
<pb:KR5d0055_WYG_114-8a>
剖閭無鳬¶之鄉犀玉𤣥池之野吉日甲子黿鼉魚龜為¶
梁以濟弱水而昇崑崙𤣥圃閬風之野而賓¶于王母穆
天子持白珪重錦以為王母之壽¶<md:KR5d0055_HFL_115-008a>¶謌白雲之謠刻石紀
迹于弇山之上而還中¶土矣世之昇天之仙凡有九品
第一上仙號¶九天眞王第二次仙號三天眞皇第三號
太¶上眞人第四號飛天眞人第五號靈仙第六¶號眞人
第七號靈人第八號飛仙第九號仙¶人凡此品次不可
差越然其昇天之時先拜¶木公後謁金母受事既訖方
<pb:KR5d0055_WYG_114-8b>
得昇九天入三¶清拜太上覲奉元始天尊耳故漢初有
四五¶小兒戲於路中一兒謌曰著青裙入天門揖¶金母
拜木公時人皆莫知之唯張子房知之¶<md:KR5d0055_HFL_115-008b>¶乃往拜焉曰此
乃東王公之玉童也仙人得¶道昇天當揖金母而拜木
公也自非沖虚登¶眞之子莫知其津矣漢孝武皇帝徹
好長生¶之道以元封元年登嵩髙之嶽築尋眞之臺¶齋
戒精思四月戊辰王母使墉城玉女王子¶登來語帝曰
聞子欲輕四海之禄迂萬乘之¶貴以求長生眞乎勤哉
<pb:KR5d0055_WYG_114-9a>
七月七日吾當暫來¶也帝問東方朔審其神應乃清齋
百日焚香¶宫中夜二唱之後白雲起於西南鬱鬱而至¶
徑趣宫庭漸近則雲霞九色簫鼓震空龍鳳¶<md:KR5d0055_HFL_115-009a>¶人馬之衆
乗麟駕鹿之衞軒車天馬霓旂羽¶幢千乗萬騎光耀宫
闕大仙從官森羅億衆¶皆長丈餘既至從官不知所在
王母乗紫雲¶之輦駕九色斑龍帶天眞之䇿佩金剛靈
璽¶黃錦之服文彩鮮明金光奕奕腰佩分景之¶劒結飛
雲大綬頭上華髻戴太眞晨纓之冠¶躡方瓊鳳文之履
<pb:KR5d0055_WYG_114-9b>
可年二十許天姿晻藹靈¶顔絶世眞靈人也下車扶侍
二女登牀東向¶而坐帝拜跪問寒温侍立良久呼帝使
坐設¶以天厨芳華百果紫芝萎蘂紛若填樏精珍¶<md:KR5d0055_HFL_115-009b>¶異常
非世所有帝不能名也又命侍女取桃¶玉盤盛七枚大
如⬤(音保與/鳵同)子四以與帝母¶自食三帝食桃輙收其核
母問何為帝曰欲¶種之耳母曰此桃三千歲一實中國
土地薄¶種之不生如何於是王母命侍女王子登彈¶八
琅之璈董雙成吹雲和之笙石公子擊昆¶庭之玉許飛
<pb:KR5d0055_WYG_114-10a>
瓊鼓震靈之簧婉凌華拊吾陵¶之石范成君擊洞隂之
磬段安香作九天之¶鈞法嬰歌𤣥靈之曲衆聲激朗清
音駭空歌¶畢帝下席叩頭以問長生之道王母曰汝能¶<md:KR5d0055_HFL_115-010a>¶
賤榮樂卑耽虚味道自復佳耳然汝性恣體¶欲淫亂過
甚殺伐非法奢侈恣性夫侈者裂¶身之車也淫者破身
之斧也殺者響對奢者¶心爛積欲則神隕聚穢則命斷
以子蕞爾之¶身而宅殘形之賊盈尺之材乃攻之者百
刃¶欲以解脱三尸全身永久不可得也有似無¶翅之鷃
<pb:KR5d0055_WYG_114-10b>
願鼓天池朝生之⬤而樂春秋者哉¶若能蕩此衆亂撥
穢易意保神氣於絳府閉¶淫宫而不開静奢侈於寂室
愛衆生而不危¶守慈務施錬氣惜精儻有若斯之事豈
無髣¶<md:KR5d0055_HFL_115-010b>¶髴耶若不爾者譬如抱石而濟長河耳帝跪¶受王
母之誡曰徹不才沉淪流俗承禪先業¶遂羈世累刑政
乖謬罪積丘山今日之後請¶事斯語矣王母曰夫養性
之道理身之要汝¶固知矣但在勤行不怠也我師元始
天王昔¶於嚴霄之臺授我要言曰欲長生者先取諸¶身
<pb:KR5d0055_WYG_114-11a>
堅守三一保靈根𤣥谷華體灌沉珍溉長¶清精入天門
金室宛轉在中關青白分明適¶泥丸養液閉精具身神
三宫備衞存絳宫黃¶庭戊巳無流源徹通五臟十二綸
吐納六府¶<md:KR5d0055_HFL_115-011a>¶魂魄欣却此百病辟熱寒保精留命永長存¶
此所謂呼吸太和保守自然眞得道者也凡¶人為之皆
必長生亦可役使鬼神遊戲五嶽¶但不得飛空騰虚而
已汝能為之足可度世¶也夫學仙者未有不由此而始
也至若太上¶靈藥上帝竒物地下隂生重雲妙草皆神
<pb:KR5d0055_WYG_114-11b>
仙¶之藥也得上品者後天而老乃太上之所服¶非中仙
之所寳其中品者有得服之後天而¶逝乃大眞之所服
非下仙之所逮其次藥有¶九丹金液紫華虹英太清九
轉五雲之漿𤣥¶<md:KR5d0055_HFL_115-011b>¶霜絳雪騰躍三黃東瀛白香𤣥洲飛生
八石¶千芝威喜九光西流石膽東滄青錢髙丘餘¶糧積
石瓊田太虚還丹盛以金蘭長光絳草¶雲童飛千有得
服之白日昇天此飛仙之所¶服非地仙之所聞其下藥
有松栢之膏山薑¶沉精菊花澤㵼枸杞茯苓菖蒲門冬
<pb:KR5d0055_WYG_114-12a>
巨勝黃¶精靈飛赤板桃膠木英升麻續斷威蕤黃連¶如
此下藥畧舉其端草類繁多名數有千子¶得服之可以
延年雖不能長享無期上昇青¶天亦可以身生光澤返
老童顔役使羣鬼得¶<md:KR5d0055_HFL_115-012a>¶為地仙求入道者要先慿此階漸
而能致逺¶勝也若能呼吸御精保固神氣精不脱則永¶
久氣長存則不死不用藥石之費又無營索¶之勞取之
於身耳百姓日用而不知此故為¶上品自然之要也且
夫一人之身天付之以¶神地付之以形道付之以氣氣
<pb:KR5d0055_WYG_114-12b>
存則生氣去¶即死萬物草木亦皆如之身以道為本豈
可不¶養神固氣以全爾形也形神俱全上聖所貴¶形滅
神逝豈不痛哉一失此身萬劫不復子¶其寳焉我之所
言乃我師元始天王所授之¶<md:KR5d0055_HFL_115-012b>¶詞也即勅玉女李慶孫書
出之以付於帝勗¶善修之焉王母命駕將去帝下席叩
頭請留¶王母即命侍女召上元夫人同降帝宫良久¶上
元夫人至復坐設天厨久之王母命夫人¶出八㑹之書
五嶽眞形五帝六甲靈飛之符¶凡十二事云此書天上
<pb:KR5d0055_WYG_114-13a>
四萬刼一傳若在人¶間四十年可授有道之士王母乃
命侍女宋¶靈賔開雲錦之囊取一策以授帝王母執書¶
起立以付帝王母呪曰¶
天髙地卑五嶽鎭形元眞激氣太澤𤣥精天¶<md:KR5d0055_HFL_115-013a>¶囘九道六
和長平太上八㑹飛天之成眞仙¶節信由兹通靈泄墜
滅腐寳歸長齡徹其愼¶之敢告劉生祝畢帝拜受之王
母曰夫始學¶道受符者宜别祭川嶽諸眞靈潔齋而佩
之¶焉四十年後若將𫝊付汝之所有董仲君李¶少君可
<pb:KR5d0055_WYG_114-13b>
校之爾況為帝王可勤祭川嶽以安¶國家授簡眞靈以
祐黎庶也言訖與上元夫¶人命車言去從官互集將欲
登天因笑指方¶朔曰此我隣家小兒性多滑稽曾三來
偷桃¶矣昔為太山仙官因沉湎于玉酒失部御之¶<md:KR5d0055_HFL_115-013b>¶和謫
佐於汝非流俗之夫也其後武帝不能¶用王母之戒為
酒色所惑殺伐不休征遼東¶擊朝鮮通西南夷築臺榭
興土木海内愁怨¶自此失道幸囘中臨東海三祠王母
不復降¶焉所受之書置於栢梁臺上為天火所焚李¶少
<pb:KR5d0055_WYG_114-14a>
君解形而去東方朔飛翥不還巫蠱事起¶帝愈悔恨元
始二年崩於五柞宫葬於茂陵¶其後茂陵所藏道書五
十餘卷盛以金箱一¶旦出於抱犢山中又玉箱玉杖出
於扶風市¶驗茂陵宛然如故而箱杖出於人間此亦得¶<md:KR5d0055_HFL_115-014a>¶
託形尸解之驗也又大茅君盈南治句曲之¶山元壽二
年八月己酉南嶽眞人赤君西城¶王君方諸青童並從
王母降於茅盈之室頃¶之天皇大帝遣繡衣使者冷廣
子期賜盈神¶璽玉策太微帝君遣三天左宫御史管修
<pb:KR5d0055_WYG_114-14b>
條¶賜盈八龍錦輿紫羽華衣太上大道君遣協¶晨大夫
石叔門賜盈金虎眞符流金之鈴金¶闕聖君命太極眞
人使正一上𤣥玉郎王忠¶鮑丘等賜盈以四節燕胎流
明神芝四使者¶授訖使盈食芝佩璽服衣正冠帶符握
鈴而¶<md:KR5d0055_HFL_115-014b>¶立四使者告盈曰食四節隱芝者位為眞卿¶食金
闕玉芝者位為司命食流明金英者位¶為司禄食長曜
雙飛者位為眞伯食夜光洞¶草者總主左右御史之任
子盡食之矣壽齊¶天地位為司命授東嶽上卿統吴越
<pb:KR5d0055_WYG_114-15a>
之神仙¶綜江左之山源矣言畢使者俱去五帝君各¶以
方面車服降於其庭傳大帝之命賜盈紫¶玉之版黃金
刻書九錫之文拜盈為東嶽上¶卿司命眞君太元眞人
授事訖俱去王母及¶盈師西城王君為盈設天厨酣宴
歌𤣥靈之¶<md:KR5d0055_HFL_115-015a>¶曲宴罷王母攜王君及盈省顧盈之二弟各¶
授道要王母命上元夫人授茅固衷太霄隱¶書丹景道
精等四部寳經王母執太霄隱書¶命侍女張靈子執交
信之盟以授於盈固及¶衷事訖西王母昇天而去其後
<pb:KR5d0055_WYG_114-15b>
紫虚元君魏¶華存夫人清齋於陽洛隱元之臺西王母
與¶金闕聖君降於臺中乗八景輿同詣清虚上¶宫傳玉
清隱書四卷以授華存是時三元夫¶人馮雙禮紫陽左
仙公石路成太極髙仙伯¶延蓋公子西城眞人王方平
太虚眞人南嶽¶<md:KR5d0055_HFL_115-015b>¶赤松子桐栢眞人王子喬等三十餘眞
各歌¶太極隂歌陽歌之曲王母為之歌曰¶
駕我八景輿歘然入玉清龍旌拂霄上虎旂¶攝朱兵逍
遙𤣥津際萬流無暫停哀此去留¶㑹刼盡天地傾當尋
<pb:KR5d0055_WYG_114-16a>
無中景不死亦不生體¶彼自然道寂觀合太㝠南嶽挺
眞幹玉映輝¶頴精在任靡其事虚心自受靈嘉㑹絳河
曲¶相與樂未央歌畢三元夫人答歌亦竟王母¶及三元
夫人紫陽左仙公太極仙伯清虚王¶君乃攜南嶽魏華
存同去東南行俱詣天台¶<md:KR5d0055_HFL_115-016a>¶霍山過句曲之金壇宴太元
茅眞人於華陽¶洞天留華存於霍山洞宫玉宇之下衆
眞皆¶從王母昇還龜臺矣太眞金母師匠萬品校¶領羣
眞聖位尊髙總緑幽顯至若邉洞𤣥躬¶朝而受道謝自
<pb:KR5d0055_WYG_114-16b>
然景侍而登仙故洞𤣥及自¶然傳謂金母師即王母也
𤣥經所證事跡蓋¶多此未備録矣¶
　　　九天𤣥女傳¶
九天𤣥女者黃帝之師聖母元君弟子也黃¶帝在昔為
有熊之國君佐神農之孫榆㒺既¶<md:KR5d0055_HFL_115-016b>¶衰諸侯相伐干戈相
尋各據方邑自稱五行¶之號太皥之後自為青帝榆㒺
神農之後自¶號赤帝共工之後自號白帝葛天氏之後
自¶號黑帝帝起有熊之墟自號黃帝帝乃恭已¶下士側
<pb:KR5d0055_WYG_114-17a>
身修徳在位二十一年而⬤尤肆孽¶弟兄八十一人獸
身人語銅頭鐵額噉沙吞¶石不食五榖作五虎之形以
害黎庶鑄兵於¶葛鑪之山不順帝命帝欲征之博求賢
能以¶為己助得風后於海隅得力牧於大澤以大¶鴻為
佐天老為師置三公以象三台風后為¶<md:KR5d0055_HFL_115-017a>¶上台天老為中
台五聖為下台始獲寳鼎不¶㸑而熟迎日推筴以封胡
為將以夫人費修¶之子為太子用張若隰朋力牧容光
龍行倉¶頡容成大撓奢龍衆臣以為輔翼戰⬤尤於¶涿
<pb:KR5d0055_WYG_114-17b>
鹿帝師不勝⬤尤作大霧三日内外皆迷¶風后法斗機
作大車以杓指南以正四方帝¶用憂憤齋於太山之下
王母遣使披𤣥狐之¶裘以符授帝曰精思告天必有太
上之應居¶數日大霧冥冥晝晦𤣥女降焉乗丹鳳御景¶
雲服九色彩翠之衣集于帝前帝再拜受命¶<md:KR5d0055_HFL_115-017b>¶𤣥女曰吾
以太上之教有疑可問也帝稽首¶曰⬤尤暴橫毒害蒸
黎四海嗷嗷莫保性命¶欲萬戰萬勝之術與人除害可
乎𤣥女即授¶帝六甲六壬兵信之符靈寳五符策使鬼
<pb:KR5d0055_WYG_114-18a>
神¶之書制妖通靈五明之印五隂五陽遁甲之¶式太一
十精四神勝負握機之圗五嶽河圗¶策精之訣九光玉
節十絶靈幡命魔之劒霞¶冠火珮龍㦸霓旂翠輦綠軿
虬驂虎騎千花¶之蓋八鸞之輿羽籥𤣥竿虹旌玉鉞神
仙之¶物五龍之印九明之珠九天之節以為兵信¶<md:KR5d0055_HFL_115-018a>¶五色
之幡以辨五方帝遂復率諸侯再戰⬤¶尤驅魑魅雜妖
以為陣雨師風伯以為衞應¶龍蓄水以攻於帝帝盡制
之遂滅⬤尤于絶¶轡之野中冀之鄉塚分其四肢以葬
<pb:KR5d0055_WYG_114-18b>
之由是¶榆罔拒命又誅之於版泉之野北逐獯鬻大¶定
四方步四極凡二萬八千里乃鑄鼎立九¶州置九行九
徳之臣以觀天地祠萬靈垂法設¶教然後採首山之銅
鑄鼎於荆山之下黃龍下¶迎帝乗龍昇天皆由𤣥女之
所授符策圗局也¶
　
　
　雲笈七籖卷一百十四
