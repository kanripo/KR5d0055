# -*- mode: mandoku-view -*-
#+TITLE: 雲笈七籖
#+DATE: 2015-09-11 07:40:20
#+PROPERTY: BASEEDITION HFL
#+PROPERTY: WITNESS SBCK
#+PROPERTY: JUAN 106
¶
　　　清虚真人王君内傳弟子南嶽夫人¶
　　　　　魏華存撰¶
華存師清虚真人王君諱褒字子登范陽襄¶
平人也安國侯七世之孫君以漢元帝建昭¶
三年九月二十七日誕焉洪基大業世籍貴¶
盛君父諱楷以德行懿美比州所稱舉茂才¶
除議郎轉中壘大夫上黨太守黄門侍郎侍<md:KR5d0055_HFL_106-001b>¶
<pb:KR5d0055_SBCK_106-1b>
中左將軍鴈門太守楷正色彤管坦誠獻替¶
納言推謨披袊㧞領率職蒞民政以禮成捨¶
刑寛賦不肅而敬天子賢之遷殿上三老使¶
賓皇太子講春秋尚書論語禮易恢恢仁長¶
循循善誘微言既甄搢紳秉其範大義已陳¶
百王格其準遷光禄大夫謚曰文侯夫人司¶
馬遷之孫淑慎沈慱德配母儀蓋以清源髙¶
流圓潁遠映靈根散條芳華朗曜是用忠孝¶
啟於上葉善誘彰於文徳世載英旄斯人有¶
焉君體六和之妙⬤挺天然之嘉質含嶽秀<md:KR5d0055_HFL_106-002a>¶
<pb:KR5d0055_SBCK_106-2a>
以植韻秉靈符而標貴暉灼煥於三晨峻逸¶
超於⬤風少讀五經傍看百子綜筭象緯通¶
探隂陽及風炁律呂靡有不覽也父為娉丞¶
相孔光女娶婦在室以和人倫而君凝形淳¶
觀明徳獨徃髙期真全絶不内盼峨峨焉若¶
望慶雲之沓軫浩浩焉似汎滄溟之無極神¶
棲萬物之嶺⬤邁霄漢之津鴻漸鄧林展翮¶
東園將藏鳯羽以翳於南風匿龍華以沈於¶
幽源是乃夜光潜躍映耀於難掩遂名沸絶¶
圃聲馳京夏四府交辟君即閑夜之感喟然<md:KR5d0055_HFL_106-002b>¶
<pb:KR5d0055_SBCK_106-2b>
悲嘆曰人間塵靄趣競得失利害相攻有踰¶
鵷鶵之視老燕矣遂決志辭親入華山中九¶
年契闊備至精感昊穹神映幽人體期冥靈¶
心唱至真爾一日夜半忽聞林澤中有人馬¶
之聲簫鼔之音須臾之間漸近此山仰而望¶
之見千⬤萬乗浮虚空而至神人乗三素雲¶
輦手把虎符朱⬤啟途握節執旄曲晨傾䕃¶
錦旍蔽虚神人暫停駕而言曰吾太極真人¶
西梁子文也聞子好道劬勞山林未該真要¶
誠可愍也勤企長生實為至矣君乃馳詣輪<md:KR5d0055_HFL_106-003a>¶
<pb:KR5d0055_SBCK_106-3a>
轂之下叩頭自搏而言曰褒以肉人愚頑庸¶
賤體染風塵恣躁亂性然少好生道莫知以¶
度真人曰夫學道無師無縁自解我太極真¶
人神仙之司主試校學者領舉正真爾子⬤¶
録上清金書東華名編清虚位登小有必當¶
掌括寶籍為天王之任爾但注心四景勤慕¶
上業道自成也後隱陽洛山中感南極夫人¶
西城真人並降南極夫人乃指西城曰君當¶
為王子登之師子登亦佳弟子也良久西城¶
真人長嘆而謂君曰夫學道者諒不可以倉<md:KR5d0055_HFL_106-003b>¶
<pb:KR5d0055_SBCK_106-3b>
卒期求生者不可以立爾綜故冥術棲於⬤¶
元而髙偕太妙凌重霄以纍抗矣夫道雖無¶
形其實有焉妙雖昧昧其實坦然子當勤求¶
其無然後見其至有子廣延諸妙然後究其¶
坦大得有則有生得妙則年全也子求生雖¶
篤而未見其涯慕道雖勤而未啟其門殆猶¶
㳂湧波以索鳥巢尋長木而訪淵鱗爾是故¶
子心疲於導引而朱宮為之喪潰肺弊於理¶
炁故神華為之凋落肝勞於視盼而䰟精為¶
之遼索脾竭於守神而丹田為之閡滯腎困<md:KR5d0055_HFL_106-004a>¶
<pb:KR5d0055_SBCK_106-4a>
於經緯而津液為之不澤膽銳於⬤競故四¶
肢為之亂作五臟相攻六府顛覆三焦滯而¶
不瀉八關絶而無續頼䭀飯以勁汝身恃丹¶
青以固汝内爾正可却衰白之凋折猶不免¶
必死之期㑹徒有萬年之壽豈足貴乎西城¶
真人遂以即日授君太上寶文八素隱書大¶
洞真經靈書八道紫度炎光石精玉馬神真¶
虎文髙仙羽⬤凡三十一卷依科立盟結誓¶
而付乃將君觀⬤洲須臾而至四面大海懸¶
濤千丈洲上宮闕朱閣樓觀瓊室瑶房不可<md:KR5d0055_HFL_106-004b>¶
<pb:KR5d0055_SBCK_106-4b>
稱記西城真人曰此僊都之府太上丈人處¶
之乃將君入紫桂宮見丈人著流霞羽袍冠¶
芙蓉之冠腰帶神光手把火鈴侍女數百龍¶
虎衛階太上丈人與西城真人相禮而已相¶
⬤共坐君時侍側焉太上丈人曰彼所謂王¶
子登乎學道遭逢良師將得之矣西城真人¶
笑因命君拜拜畢太上丈人使坐北向丈人¶
乃設廚膳呼吸立具靈肴千種丹醴湛溢燔¶
煙震檀飛節⬤香陳鈞天之大樂擊金璈於¶
七芒崆峒啓音徹朗天丘於是龍騰雲崖飛<md:KR5d0055_HFL_106-005a>¶
<pb:KR5d0055_SBCK_106-5a>
鳯鳴嘯山阜洪鯨湧波淩濤雲起太虛風生¶
廣遼靈歌九真雅吟空無玉華作唱西妃折¶
腰爾乃衆仙揮袂萬神遷延羽童拊節慶雲¶
纒綿於是太上丈人㑹二十九真人皆⬤洲¶
之太真公也其第一真人自稱主仙道君指¶
君而向西城真人言曰彼悠悠者將西城之¶
室客上宰之賓友耶視此子心眸澄邈神渟¶
形凝圓晨不煥六景發華殆真人之美者小¶
有之賢王也夫彼果何人哉於是西城真人¶
笑而答曰道君今何清音之不妙曲問之陋<md:KR5d0055_HFL_106-005b>¶
<pb:KR5d0055_SBCK_106-5b>
碎哉請粗陳其歸要焉蓋夫聖匠剖太混之¶
一朴分為億萬之體發大蘊之一包散為無¶
窮之物是故立三光呼天而置晷儀封區域¶
呼地而制五服制漏刻以分日夜正四時以¶
財歲月五位以正方面山川以定險阻城郭¶
以自居焉兵械以自衛焉旌旗輿服以自表¶
用九穀以自養凡此之⬤象⬤乎天而形存¶
乎地日月有幽明之分寒暑有生殺之⬤震¶
雷有出入之期風雨有動静之節⬤⬤浮乎¶
上而衆精流乎下廢興之數治亂之運賢愚<md:KR5d0055_HFL_106-006a>¶
<pb:KR5d0055_SBCK_106-6a>
之質善惡之性剛柔之⬤壽夭之命貴賤之¶
位尊卑之班吉凶之徴窮達之期普陳矣性¶
發乎天而命成乎人也故立之者天而行之¶
者道受焉性合神同混而為一流通並行不¶
可細得分别也於是主仙道君命侍女范運¶
華趙峻珠王抱臺等發瓊笈披緑蘊出上清¶
隱書龍文八靈真經二卷授子登又以雲碧¶
陽水晨飛丹腴二升賜君君拜服之真人遂¶
將君還西城九年道成給飛飊之車東行渡¶
啟明滄海登廣桑山入始暉庭詣太帝君稽<md:KR5d0055_HFL_106-006b>¶
<pb:KR5d0055_SBCK_106-6b>
首再拜太帝授以龍景九文紫鳯赤書上清¶
神圖八道玉籙次南行渡渤海丹海登長離¶
山詣南極紫元夫人一號南極元君授以九¶
道廽⬤太丹緑書又詣赤臺童子華蓋上公¶
授以五雲夜光雲琅氷霜南極夫人曰昔日¶
之言豈負舉哉君稽首謝恩辭退次西行渡¶
庾丘巨海沈羽之津登麗農山詣紫蓋晨夫¶
人景真三皇道君授以玉道緑字迴曜太真¶
隱書次北遊渡彫柔⬤海濟飲龍上河匏⬤¶
津登廣野山詣髙上虚皇大道玉君會其出<md:KR5d0055_HFL_106-007a>¶
<pb:KR5d0055_SBCK_106-7a>
遊駕日月之晨乗紫始之光鬱藹黄素之雲¶
勃蔚八景之曜飛真萬億不可稱數君再拜¶
道側唱者曰聞君乃詣上清玉晨帝君⬤清¶
六微元君二君授以寶洞飛霄絶⬤金章及¶
賜太極隱書龍明珠絳和雲芝君拜而飲之¶
即身金色項映圓光七曜散華流煥映形又¶
退登閬風之野⬤圃之宮詣中皇玉帝受解¶
形遯變流景玉經乃越鬱絶濟弱河西詣⬤¶
臺謁九靈太真上清夫人退更清齋三月受¶
三華寳曜瓊文琅書靈暉上籙七晨素經退<md:KR5d0055_HFL_106-007b>¶
<pb:KR5d0055_SBCK_106-7b>
又清齋三年浮浩汗之河登白空虞山山周¶
迴三萬里遊行翌日趨詣紫清太素瓊闕即¶
大素三元上道君所治焉處丹靈白玉宮飛¶
映絶曜紫霞落煥七光交陳結於雲宇之上¶
竒麗⬤黄不可名字仙童玉女侍右天尊蓋¶
無數也君既至稽首再拜詣瓊闕之下久時¶
太素三元上道君乃使繡衣命者西林藻授¶
君金真玉光流金火鈴豁落七元八景飛晨¶
又使清真左夫人郭靈蓋右陽玉華仲飛姬¶
齎神策玉璽授君以為太素清虚真人領小<md:KR5d0055_HFL_106-008a>¶
<pb:KR5d0055_SBCK_106-8a>
有天王三元四司右保上公治王屋山洞天¶
之中給玉童玉女各三百人主領上清玉章¶
太素寶⬤太極上品九天靈文六合祕籍山¶
海妙經悉主之焉又總括洞内明景三寶得¶
乗虎旂龍輦金蓋瓊輪八景飛輿出入上清¶
受事太素寢宴太極也後歸西城清齋三月¶
授書為太素清虚真人矣¶
　　　紫陽真人周君内傳¶
紫陽真人姓周諱義山字季通汝隂人也漢¶
丞相勃七世之孫以冠族播流世居貴宦祖<md:KR5d0055_HFL_106-008b>¶
<pb:KR5d0055_SBCK_106-8b>
父⬤元鳯元年為青州刺史父祕為范陽令¶
時君始生焉父後積秩累遷官至陳留刺史¶
君時年十六隨從在郡始讀孝經論語周易¶
為人沈重少言笑喜怒不形於色好獨坐静¶
處不結名好然精思微宻所存必感常以平¶
旦之後日出之前正東向立漱口咽液服⬤¶
百數向日再拜旦旦如此為之經年父怪而¶
問之所行何等君長跪對曰義山中心好日¶
光長景之暉是以拜之爾至月朔旦之日輙¶
遊市及閭閻陋巷之中見窮乏飢餓之人解<md:KR5d0055_HFL_106-009a>¶
<pb:KR5d0055_SBCK_106-9a>
衣與之時時上登名山喟然悲歎或入石室¶
中歡然獨笑時陳留大儒名士聞君盛徳體¶
性沈美咸修詣焉君輙稱疾不見賓客漢侍¶
中蔡咸陳留髙士亦頗知道聞君徳行數往¶
詣君輙解疾不欲見之父乃大怪怒責之督¶
切使出見之既不得已遂出相見咸大發清¶
談及論神仙之道變化之事君乃凝黙内閉¶
斂神虚静頷而和之一不答也是歲大旱斗¶
米千錢路多飢莩君乃傾財竭家以濟其困¶
隂行之人亦不知是君之慈施也對萬物如<md:KR5d0055_HFL_106-009b>¶
<pb:KR5d0055_SBCK_106-9b>
臨赤子斯積善德仁愛之施矣後遇陳留黄¶
泰告君曰聞君好道隂德流行用思微妙誠¶
感於我是以相詣吾是中嶽仙人須林字子¶
⬤也本衛人靈公末年生少好道徳受學於¶
岑先生見授錬身消災之道術後又遇仇公¶
公乃見教以服⬤之法還神守䰟之事吾行¶
之甚驗大得其益子少知還陽精髓不泄又¶
知導引服⬤吞景咽漿不復須隂丹内術補¶
胎之益也然猶三蟲未壞三尸未死故導引¶
服炁不得其理可先服制蟲細丸以殺穀蟲<md:KR5d0055_HFL_106-010a>¶
<pb:KR5d0055_SBCK_106-10a>
蟲有三名一名青姑二名白姑三名血尸謂¶
之三蟲三蟲在内令人心煩滿意志不開所¶
思不固失食則飢悲愁感動精志不至仍以¶
飲食不節斷也雖復斷穀人體重滯奄奄淡¶
悶所夢非真顛倒飜錯邪俗不除皆由此蟲¶
在内揺動五藏故也殺蟲之方如後¶
　　附子五兩麻子七升地黄六兩术七兩¶
　　茱茰根大者七寸桂四兩雲芝英五兩¶
凡七種先取菖蒲根煑濃作酒使清淳重美¶
一斗半以七種藥㕮咀内器中漬之亦可不<md:KR5d0055_HFL_106-010b>¶
<pb:KR5d0055_SBCK_106-10b>
用㕮咀三宿乃出曝之令燥又取前酒汁漬¶
之三宿又出曝之須酒盡乃止曝令燥内鐵¶
臼中擣之下細簁令成粉取白⬤和之令可¶
丸以平旦東向初服二丸如小豆漸益一丸¶
乃可至十餘丸也治腹内⬤實上⬤心胷結¶
塞益肌膚令體輕有光華盡一劑則蟲死蟲¶
死則三尸枯三尸枯則自然落矣亦可數作¶
不限一劑也然後合四鎮丸加曾青黄精各¶
一兩以斷穀畢若導引服⬤不得其理可先¶
服食衆草藥巨勝茯苓术桂天門冬黄連地<md:KR5d0055_HFL_106-011a>¶
<pb:KR5d0055_SBCK_106-11a>
黄大黄桃樘及皮任擇焉雖服此藥以得其¶
力不得九轉神丹金液之道不能飛仙矣為¶
可延年益壽亦辟其死也君按次為之服食¶
术五年身生光澤徹視内見五臟乃就仙人¶
求飛仙要訣仙人曰藥有數種仙有數品有¶
乗雲駕龍白日升天與太極真人為友拜為¶
仙宮之主其位可司真公定元公太生公及¶
中黄大夫九氣丈人仙都公此皆上仙也或¶
為仙卿大夫上仙之次也遊行五嶽或造太¶
清役使⬤神中仙也或受封一山總領⬤神<md:KR5d0055_HFL_106-011b>¶
<pb:KR5d0055_SBCK_106-11b>
或遊翔小有羣集清虚之宮中仙之次也若¶
食穀不死日中無影下仙也或白日尸解過¶
死太隂然後乃仙下仙之次也我受㳙子祕¶
要是中仙耳子名上金書當為真人我之道¶
非子非真人所學也今以守三一之法靈妙¶
小有之書二百事傳子石菌朱柯若乾芝與¶
子服之吾道畢矣子可遠索師也君再拜受¶
教退而服神芝五年目視千里外日行五百¶
里遂巡行名下尋索仙人聞⬤山欒先生能¶
讀龍蹻經遂徃尋之遇衍門子於是授以龍<md:KR5d0055_HFL_106-012a>¶
<pb:KR5d0055_SBCK_106-12a>
蹻經及三皇内文退登王屋山遇趙佗子受¶
芝圖十六首及五行祕符又遇黄先生受黄¶
素神方五帝六甲左右靈飛之書四十四訣¶
退登磻冡山遇上衛君受太素傳左乙混洞¶
東⬤之録右庾素文攝殺之律退登嵩髙山¶
遇中央黄老君合㑹仙人在其上太室洞門¶
之内君頓頭再拜乞長生度世黄老君曰子¶
存洞房之内見白元君耶君對曰實存洞房¶
嘗見白元君黄老君曰子道未足矣未見無¶
英君也且復游行受諸要訣當以上真道經<md:KR5d0055_HFL_106-012b>¶
<pb:KR5d0055_SBCK_106-12b>
授子矣見白元君下仙之事可壽三千年見¶
無英君乃為真也可壽一萬年矣君再拜受¶
教而退遊行天下名山大澤西登白空山遇¶
沙野帛先生受太清上經退登峨嵋山入空¶
洞金府遇⬤先生受太丹隱書八禀十訣退¶
登岷山遇隂先生受九赤班符退登岐山遇¶
臧延甫受憂樂曲素訣辭乃登梁山遇淮南¶
子成受天關三圖乃退登牛首山遇張子房¶
受太清真經乃退登九嶷山遇李伯陽受李¶
氏幽經乃遊登鍾山遇高丘子受金丹方二<md:KR5d0055_HFL_106-013a>¶
<pb:KR5d0055_SBCK_106-13a>
十七首乃登鶴鳴山遇陽安君受金液丹經¶
九鼎神丹圖乃登猛山遇青精先生受黄素¶
⬤乃登陸渾山潛入伊水洞室遇李子耳受¶
隱地八術乃登戎山遇趙伯⬤受三九素語¶
乃登陽洛山遇㓜陽君受青要紫書三五順¶
行乃登霍山遇司命君受經命青圖上皇民¶
籍乃登鳥鼠山遇墨翟子受紫度炎光内視¶
圖中經乃登曜名山遇太帝侯夜神童受金¶
根之經乃登委羽山遇司馬季主受石精金¶
光藏景化形乃登大庭山遇劉子先受七變<md:KR5d0055_HFL_106-013b>¶
<pb:KR5d0055_SBCK_106-13b>
神法乃登都廣建木遇谷希子受黄⬤之法¶
太空之術陽精三道之要乃登桐栢山遇王¶
喬受素奏丹符乃登太華山遇南嶽赤松子¶
受上元眞君書乃登太冥山遇九老仙都君¶
受黄水月華四眞法乃登合黎山遇皇人受¶
八素眞經太上隱書乃登景山遇黄臺萬畢¶
先生受九眞中經乃登玄壟羽山遇玉童十¶
人九炁丈人得白羽紫盖服黄水月華法乃¶
到桑林登扶廣山遇青眞小童君受金書祕¶
字乃退南行朱火登丹陵山遇龔仲陽受仙<md:KR5d0055_HFL_106-014a>¶
<pb:KR5d0055_SBCK_106-14a>
忌真記乃西遊登空山見無英君而退洞房¶
中無英君處其左白元君處其右黄老君處¶
其中無英君服金精朱碧玉綾之袍光赤朝¶
霞流景耀天要太上靈⬤之章佩九帝祛邪¶
之䇿戴翠上紫靈之冠蓋太⬤丹靈上元赤¶
子之祖父也左連青宮之⬤⬤灌萬神乃未¶
有天地先自虚空而生矣白元君服丹玉之¶
錦雲羅重袍白光内朱流景參天垂暉映神¶
⬤黄徹虚要太上靈精之章佩⬤元攝魔之¶
䇿戴招龍皂冠蓋玉房雲庭上元赤子之父<md:KR5d0055_HFL_106-014b>¶
<pb:KR5d0055_SBCK_106-14b>
右夾皓青之室朝運生者也中央黄老君是¶
太極四真王之師老矣上攝九天中游崑崙¶
黄闕來其外紫戸在其内下與二君入洞房¶
圓三寸威儀具焉夫至思神見得為真人若¶
見白元君得為下真壽三千歲若見無英得¶
為中真壽萬歲若見黄老與天相傾上為真¶
人列名金臺君既詣之乃再拜頓首乞與上¶
真要訣黄老君曰可還視子洞房中君乃冥¶
目内視良久果見洞房之中有二神人無英¶
白元君也被服狀如在空山中者黄老君笑<md:KR5d0055_HFL_106-015a>¶
<pb:KR5d0055_SBCK_106-15a>
言曰微乎深哉子用意思之精也此白日升¶
天之道子還登常山授子上真之道君乃還¶
常山石室中齋戒念道復積九十餘年中白¶
元君無英君黄老君遂使受之大洞真經三¶
十九篇有玉童二十一人玉女二十一人皆¶
侍直燒香晝夜習之積十一年遂乗雲駕龍¶
白日升天上詣太微宮受書為紫陽真人佩¶
黄旄之節八威之䇿帶流金之鈴服自然之¶
衣食玉醴之⬤飲金液之漿治⬤衍山金庭¶
銅城所謂紫陽宮也紫陽有八真人君處其<md:KR5d0055_HFL_106-015b>¶
<pb:KR5d0055_SBCK_106-15b>
右一日三登崑崙一朝太微帝君以磻冡為¶
紫陽别宮所謂洞庭潛宮也磻冡山有洞穴¶
潛行通王屋清虚小有天亦潛通閬風也¶
　　　馬明生真人傳¶
馬明生者齊國臨淄人也本姓和字君寳少¶
為縣吏捕賊為賊所傷遇太真夫人適東嶽¶
見而憫之當時殆死良久忽見一女子年可¶
十六七服竒麗姿容絶世行歩其傍問君寳¶
曰汝何傷血也君寳以實對夫人曰汝所傷¶
乃重刃關於肺五臟泄漏血凝絳府⬤激腸<md:KR5d0055_HFL_106-016a>¶
<pb:KR5d0055_SBCK_106-16a>
外此將死之急也不可復生如何君寳知是¶
神人叩頭求哀乞賜救護夫人於肘後筒中¶
出藥一丸大如小豆即令服之登時而愈血¶
絶瘡合無復慘痛君寳再拜跪曰家財不足¶
以謝不知何以奉答恩施惟當自展駑力以¶
報所受爾夫人曰汝必欲以謝我意亦可佳¶
可見隨去否君寳乃易名姓自號馬明生隨¶
夫人執役夫人入東嶽岱宗山峭壁石室之¶
中上下懸絶重巖深隱去地千餘丈石室中¶
有金牀玉几珍物竒瑋乃人跡所不能至處<md:KR5d0055_HFL_106-016b>¶
<pb:KR5d0055_SBCK_106-16b>
也明生初但欲學金瘡方既見其神仙來徃¶
乃知有不死之道旦夕供給掃灑不敢懈倦¶
夫人亦以⬤怪狼虎⬤惑衆變試之明生神¶
情澄正終不恐懼又使明生他行别宿因以¶
好女於臥息之間調戲令接之明生心堅志¶
静固無邪念夫人或行去十日五日還或一¶
月二十日輙見有仙人賓客乗龍駕鳯徃來¶
或有拜謁者真仙彌日盈座客到輙令明生¶
出外别室或立致精細廚食肴果非常香酒¶
竒漿不覺而至不可目名或呼明生坐與之<md:KR5d0055_HFL_106-017a>¶
<pb:KR5d0055_SBCK_106-17a>
同飲食又聞空中有琴瑟之音歌聲宛妙夫¶
人亦時自彈琴瑟有一⬤五音並奏髙⬤響¶
激聞於數里衆鳥皆為集於岫室之間徘徊¶
飛翔驅之不去蓋天人之樂自然之妙音也¶
夫人棲止常與明生同石室中而異榻爾幽¶
寂之所都惟二人或行去亦不道所徃之處¶
但見常有一白龍來迎夫人即著雲光繡袍¶
乗白龍而去袍上專是明月珠綴著衣縫帶¶
玉佩戴金華太⬤之冠亦不見有從者既還¶
即龍自去不知所在石室玉牀之上有紫錦<md:KR5d0055_HFL_106-017b>¶
<pb:KR5d0055_SBCK_106-17b>
被褥緋羅之帳中有服玩之物瑰金函英⬤¶
黄羅列非世所有不能一一知其名也有兩¶
卷素書上題曰九天太上道經明生亦竟不¶
敢發舒視其文也惟供給掃灑守巖室而已¶
至於玩服亦不敢竊闚之亦不敢有所請問¶
如此五年愈加勤肅輙不怠惰夫人歎而謂¶
之曰汝可謂真可教也必能得道者也以子¶
俗人而不淫不慢恭仰靈⬤而莫之廢雖欲¶
求死亦焉可得乎因以姓字本末告之曰我¶
名婉羅字勃遂事元都太真有子為三天太<md:KR5d0055_HFL_106-018a>¶
<pb:KR5d0055_SBCK_106-18a>
上府都官司直總紏天曹事官秩比人間卿¶
佐也年少數委官逰逸虚廢事任有司奏劾¶
降主東嶽退真王之編司⬤神之師五百年¶
一代其職因來視之勵其後使修守政事以¶
補其過我久在人間今奉君王命又被太上¶
召不復得停念汝專謹故以相語欲教汝長¶
生之方延年之術而我所受服以太和自然¶
龍胎之體適可授三天眞人不可以教始學¶
之者固非汝所得聞矣縱或聞之亦必不能¶
用以持身也有安期先生曉金液丹法其方<md:KR5d0055_HFL_106-018b>¶
<pb:KR5d0055_SBCK_106-18b>
祕要便可立用是九君太一之道白日升天¶
者矣安期明日來吾將以汝付囑之焉相隨¶
稍久其術必⬤明日安期先生至乗駮驎著¶
緋衣戴遠遊冠帶玉珮及虎頭鞶囊視之可¶
年二十許潔白嚴整從六七僊人皆執節奉¶
衛見夫人揖之甚謹稱下官須臾設酒果廚¶
膳飲宴半日許夫人語明生曰吾不復得停¶
汝隨此君去勿憂念也我亦時時當徃視汝¶
因以五言詩二篇贈之可以相存明生流涕¶
而辭乃隨先生受九丹之道詩曰<md:KR5d0055_HFL_106-019a>¶
<pb:KR5d0055_SBCK_106-19a>
　　　其一¶
暫捨墉城内命駕岱山阿仰瞻太清闕雲樓¶
鬱嵯峨虚中有真人來徃何紛葩錬形保自¶
然俯仰食太和朝朝九天王夕館還西華流¶
精可飛騰吐納養青牙至藥非金石風生自¶
然歌上下凌景霄羽衣何娑婆五嶽非妾室¶
玄都是我家下看榮競子篤似蛙與蟆顧盼¶
塵濁中憂患自相羅苟未悟妙㫖安事於琢¶
磨禍湊由道泄宻慎福臻多¶
　　　其二<md:KR5d0055_HFL_106-019b>¶
<pb:KR5d0055_SBCK_106-19b>
昔生崑陵宮共講天年延金液雖可遐未若¶
太和僊仰登冥靈臺虚想詠靈人忽遇扶桑¶
王九老仙都真駕驂紫虬輦靈顔一何鮮啟¶
我尋長途邀我自然津告以鴻飛術受以玉¶
胎篇瓊膏凝⬤炁素女為我陳俯挹琳鳯腴¶
仰上飄三天雲綱立爾歩五嶽可暫還⬤都¶
安足逺蓬萊山脚間傳授相親愛結友為天¶
人替即游刑對禍必無愚賢祕則享無傾泄¶
則軀身顛¶
明生乃隨安期先生負笈西之女几北到圓<md:KR5d0055_HFL_106-020a>¶
<pb:KR5d0055_SBCK_106-20a>
丘南至秦廬潛及青城九嶷周遊天下二十¶
年中勤苦備嘗安期乃曰子真有仙骨何專¶
恭之甚耶吾所不及也遂授以太清金液神¶
丹方而告之曰子若未欲升天但先服半劑¶
與明生相别而去明生乃入華隂山依方合¶
金丹餌之半劑得仙而與俗人無異人莫識¶
其非凡漢靈帝時惟太⬤胡廣知其有道嘗¶
訪明生以國祚大期問之明生初不對後亦¶
告焉無不驗者後人怪其不老遂復服金丹¶
半劑白日昇天臨去著詩三首以示將來漢<md:KR5d0055_HFL_106-020b>¶
<pb:KR5d0055_SBCK_106-20b>
光和三年也詩曰¶
　　　其一¶
太和何久長人命將不永噏如朝露晞奄忽¶
睡覺頃生生世所悟傷生由莫靜我將尋真¶
人澄神挹容景盤桓崑陵宮⬤都可馳騁涓¶
子牽我遊太真來見省朝朝王母前夕歸鍾¶
嶽嶺仰採瓊瑶葩俯漱琳琅井千齡猶一刻¶
萬紀如電頃¶
　　　其二¶
天地自有常人命最驗毳年若驚⬤發時猶<md:KR5d0055_HFL_106-021a>¶
<pb:KR5d0055_SBCK_106-21a>
輕夫逝雖有灼灼姿玉為塵土穢林草無秋¶
耀緑葉豈終歲惜此繁茂摧哀彼寒霜厲有¶
存理必亡有興故有廢真宫戲⬤津與物無¶
凝滯神沖紫霄内形棲山水際對虚忘有懷¶
遊目託容裔風塵將何來真道故可大¶
　　　其三¶
濁塗諒為歎世樂豈足預振褐掃塵遐飄飄¶
獨逺舉寥寥巖嶽際蕭蕭縱萬慮靈真與我¶
遊落景乗鴻御朝乗雲輪來夕駕扶揺去嗷¶
嘈天地中囂聲安得附<md:KR5d0055_HFL_106-021b>¶
<pb:KR5d0055_SBCK_106-21b>
　　　隂真君傳隂真君自叙附¶
隂長生者新野人漢和帝永元八年三月己¶
丑立皇后隂氏即長生之曽孫也少處富貴¶
之門而不好榮位潛居隱身專務道術末聞¶
有馬明生得度世之道乃以入諸名山求之¶
到南陽太和山中得與相見乃執奴僕之役¶
親運履舄之勞明生不教以度世之法但旦¶
夕與之高談榮華當世之事治生園圃之業¶
十餘年長生未嘗懈怠同時有共事明生者¶
十二人皆怨恚歸去獨長生禮敬彌肅而明<md:KR5d0055_HFL_106-022a>¶
<pb:KR5d0055_SBCK_106-22a>
生數因言語得失之際屢罵之長生乃和顔¶
恱心奉謝不及如此積二十年後清閑之日¶
明生問其所欲長生跽曰惟乞生爾今以糞¶
草之身委質天匠不敢有所汲汲憚於遲速¶
也明生哀其語乃告之曰子眞是能得道者¶
也乃將長生入青城山中煑黄土爲金以示¶
之立壇㰱血即日以太清金液神丹授之欲¶
别去長生乃叩頭陳謝暫留仙駕拜辭曰弟¶
子少長豪樂希執卑遜尅身勵已若臨冰谷¶
不能弘道讃德宣暢妙味徒尸素壁立而老<md:KR5d0055_HFL_106-022b>¶
<pb:KR5d0055_SBCK_106-22b>
耄及之是以心存生契捨世尋真天賜嘉㑹¶
有幸遭遇自執箕箒二十二年心力莫植常¶
懼毁替筋力弱蒲薄微効靡騁恩養不酬夙¶
夜感慨告以更生頓受靈方是將灰之質蒙¶
延續之年炎林燋草惠膏澤之霑若絶炁以¶
其蘇息瞽闇開其視聽感荷殊戴非陋詞所¶
謝昔太歲庚辰聞先生與南嶽真人洪崖君¶
雲成公瀛洲仙女數人共坐論⬤授當委絹¶
之誓教授有交帶之盟應祭九老仙都九⬤¶
丈人諸君禱祠受之大藥必行不祭而受為<md:KR5d0055_HFL_106-023a>¶
<pb:KR5d0055_SBCK_106-23a>
之不成弟子預在曲室嘗侍帷側亦具聞諸¶
仙起末得道之言說昔受丹節度矣先生今¶
日見諭不復陳此或非先生所授之不盡將¶
恐是弟子困窮爾馬明生慰諭之曰非有不¶
盡汝性躭⬤味專⬤而和靈官幽鑒以相察¶
矣不復煩委為俗人之信耳於是長生入武¶
當山石室中合丹又服半劑不即升天而大¶
作黄金數萬斤以布施天下窮乏不問識與¶
不識周行天下與妻息相隨舉門皆壽後委¶
之入平都山白日升天臨去著書九篇云上<md:KR5d0055_HFL_106-023b>¶
<pb:KR5d0055_SBCK_106-23b>
古仙者多矣不可具記而論但漢興已來高¶
士得仙者四十五人迨予為六矣二十人見¶
尸解去餘者白日升天焉弟子丹陽⬤洪字¶
稚川日嘗聞諺言有云不夜行則不知道上¶
有夜行人今不得仙者亦安知天下山林間¶
宻自有學道得仙者耶隂君已服神藥雖未¶
升天然方以嚴麗同聲相應便自與仙人相¶
尋求聞見故知此近世諸仙人之數爾而俗¶
人謂為不然已所不聞則謂之無有不亦悲¶
哉夫草澤閑士以隱逸得志經籍自娛不耀<md:KR5d0055_HFL_106-024a>¶
<pb:KR5d0055_SBCK_106-24a>
文彩不⬤名聲不修求友不營聞逹猶不能¶
識之又況仙人亦何急令朝菌之徒知其所¶
云為哉¶
隂真君自叙¶
惟漢延光元年新野山之子受仙君神丹要¶
訣道成去世副之名山如有得者列為真人¶
行乎去來何為俗間不死之道要在神丹行¶
⬤導引俛俯屈伸服食草木可得小道不能¶
永度於世以至天仙子欲聞道此是要言積¶
學所致不為有神上士為之勉力加勤下愚<md:KR5d0055_HFL_106-024b>¶
<pb:KR5d0055_SBCK_106-24b>
大笑以為不然能知神丹久視長存¶
　　　呉猛真人傳¶
呉猛字世雲豫章人也性至孝小兒時在父¶
母膝下無驕慢色後得道海昏上僚路有大¶
虵時或斷道以⬤吸吞行人行旅為絶猛與¶
弟子徃除虵害虵乃入藏深穴猛勑南昌社¶
公追虵虵頭高數丈猛踏蛇尾㳂背而以足¶
按頭弟子斫殺之猛云此蛇是蜀精蛇死則¶
杜毅滅矣果如言將軍王敦迎猛道過宮亭¶
廟神具官僚迎猛猛曰汝神王已盡不宜久<md:KR5d0055_HFL_106-025a>¶
<pb:KR5d0055_SBCK_106-25a>
居非㨿我不相問也神乃去至蜀見敦時多¶
疫病猛標浦水百歩飲者皆愈日中請水者¶
將千人敦惡之於座收猛奄然失去大相檢¶
覆猛恐坐者多乃徐歩於萬人之中還⬤天¶
地冥合乗風迅逝一宿至家弟子見兩龍負¶
船眼如甕大猛云敦踐人君之位命終此稔¶
其年敦死後太尉庾亮迎猛至武昌便歸自¶
言筭盡未至家五十里亡殯後疑化弟子開¶
棺不見其尸¶
　　　許遜真人傳<md:KR5d0055_HFL_106-025b>¶
<pb:KR5d0055_SBCK_106-25b>
許遜字敬之南昌人也少以射獵為業一旦¶
入山射鹿鹿胎從弩箭瘡中出墮地鹿母䑛¶
其子未竟而死遜愴然感悟折弩而歸聞豫¶
章有孝道之士呉猛學道能通靈達聖歎我¶
縁薄未得識之於是旦夕遥禮拜猛久而彌¶
勤已鑒其心猛升仙去時語其子云吾去後¶
東南方有人姓許名遜應來吊汝汝當重看¶
之可以真符授也至時遜果來吊其子以父¶
命將真符傳遜奉修真感有愈於猛¶
　　　許邁真人傳<md:KR5d0055_HFL_106-026a>¶
<pb:KR5d0055_SBCK_106-26a>
許邁字叔玄小名映丹陽句容人也世為胄¶
族冠冕相承映總角好道潛志幽契曽從郭¶
璞筮卦遇大壯之大有上六爻發璞謂映曰¶
君元吉自天宜學輕舉之道初師鮑靚受中¶
部之法及三皇天文一旦辭家徃而不返東¶
入臨安縣山中散髪去累改名逺遊服术黄¶
精漸得其益注心希微日夜無間數年之中¶
宻感⬤虚太元真人定録茅君降授上法遂¶
善於胎息内觀歩斗隱逸每一感通將超越¶
雲漢後移臨海赤山遇王世龍趙道⬤傅太<md:KR5d0055_HFL_106-026b>¶
<pb:KR5d0055_SBCK_106-26b>
初映因師世龍受解束反行之道服玉液朝¶
腦精三年之中面有童顔臨應得道三官都¶
禁遣典柄侯周魴主非使者嚴白虎出丹簡¶
罪簿各執一通詰映諸愆如其無答便當執¶
也頼得龔㓜節李開林相助映甚怖懼强長¶
嘯叱咤而答曰大道無親唯善是與天地無¶
私隨德乃矜是以阪泉流血無違龍髯之舉¶
三苗丹野⬤鹿絳草豈妨大聖靈化髙通上¶
達耶吾七世祖許子阿者積仁藴德隂加鳥¶
獸遇凶荒疫癘之年百遺一口子阿散財拯<md:KR5d0055_HFL_106-027a>¶
<pb:KR5d0055_SBCK_106-27a>
救自營方藥已死之命懸於子阿手得濟者¶
四百八人徳墜我等應得仙者五人皆録字¶
青宮豈是爾軰所可豫乎言畢會司命君遣¶
中候李遵握鈴而至魴等笑而走即得度名¶
東宮為地仙中品映第五弟謚小名穆官至¶
護軍長史散⬤侍郎年七十二捨世尋仙能¶
通靈降真先經患滿腹中結寒小便不利遇¶
西王母第二十七女號曰紫微夫人謂穆曰¶
此病冡訟之所致家又有怨⬤為害可服术¶
自得豁然除去紫微夫人因作服术敘以傳<md:KR5d0055_HFL_106-027b>¶
<pb:KR5d0055_SBCK_106-27b>
穆依方修合服十旬都愈眼明耳聰容貌日¶
少司命君受以飛歩之道告穆曰淵竒體道¶
解幽逹精虚中受物柔徳順貞寛慈博採聞¶
道必行逍遥飛歩啟誠坦平䇿龍上超浮煙¶
三清寔真仙之師友乃長里之先生必當封¶
牧鍾邑守伯仙京傳佐上德列書絳名穆第¶
二子虎牙耀穎⬤根列景真圖諸天仙人咸¶
謂為寅獸白齒定録君所告服藥事多隱語¶
誌諸姓名曰鳯棲喬木素衣炳然履順思貞¶
凝心虚⬤五公石⬤彼體所便急宜服之可<md:KR5d0055_HFL_106-028a>¶
<pb:KR5d0055_SBCK_106-28a>
以少顔三八合明次行⬤真解駕偃息可識¶
洞篇瓊刃應數適心高元棲隱黙沈正⬤不¶
衰木散除疾是汝所宜次服䭀飯兼穀勿違¶
益髓除患肌膚充肥然後登山詠洞講微寅¶
獸白齒爾能見機遂得不死過度壬辰偃息¶
盛木玩報周書太極殖簡金書西華學服可¶
否自應靈符理契同歸神洞相求穆第三子¶
玉斧含真淵嶷少有徽譽司徒辟掾不就隱¶
居茅山師楊羲受三天正法曲素鳯文後定¶
録君授其上道告玉斧曰斧欲學道當如穿<md:KR5d0055_HFL_106-028b>¶
<pb:KR5d0055_SBCK_106-28b>
井井形愈深土愈難運出若不堅其心正其¶
行豈得見泉源耶又曰夫學道當專注精無¶
散念撥奢侈保沖泊寂焉如宻有所覩熈焉¶
若潛有所得始得道之門也猶未入道之室¶
也所謂知道為易學道為難者也若乃幽寂¶
沈味保和天真耽正六府無視無聽此乃道¶
之易也即是不能為之者所以為難矣許侯¶
研之哉斧子瑩之哉年二十八超然登仙映¶
於東山與穆書曰吾自寄神炁收景東林沐¶
浴明丘乖我同生每東瞻滄流歎逝之迅西<md:KR5d0055_HFL_106-029a>¶
<pb:KR5d0055_SBCK_106-29a>
⬤雲崖哀興内發髣髴故鄉鬱何壘壘將欲¶
返身歸塗但矯足自抑爾於是靜心一思逸¶
憑靈虚登巖﨑嶇引領仰⬤真志飛上遊空¶
竦真始覺形非我質遂忘軀逐神矣浪心飊¶
外世務永絶足樂幽林外難一塞建志不倦¶
精誠無廢遂遇明師見授竒術請講新妙玉¶
音洞宻吐納平顔鍊形保骨沖炁夷泯無復¶
内外也但恨吾遭良師之太晚返滯性之不¶
早吾得道之狀艱辛情事定録真君以當⬤¶
之矣崇頼成覆救濟之功天地不能踰也聞<md:KR5d0055_HFL_106-029b>¶
<pb:KR5d0055_SBCK_106-29b>
弟遠造上法偶真重幽心觀靈無⬤陶太素¶
登七關之巍峩味三辰以積遷虚落霄表映¶
朗九⬤此道髙妙非吾徒所聞也亦由下挺¶
禀淺未由望也然髙行者常戒在危殆得⬤¶
者常險乎將失禍福之萌於斯而用道親於¶
勤神歸精感丹心待真招之須臾若念慮百¶
端恊以營道雖騁百年亦無冀也三官急難¶
吾昔聞之在前七考之福既已播之於後因¶
運乗易不亦速耶幾成而敗自己而作試校¶
千端因邪而生矣爾想善功苦心勞形勤立<md:KR5d0055_HFL_106-030a>¶
<pb:KR5d0055_SBCK_106-30a>
功德萬物芸芸亦何益哉斧子蕭蕭其可羡¶
也各不自悟當造此事斧獨何人享其高乎¶
師友之結得失所宗託景希眞在於此舉也¶
吾方棲神空岫廕形深林採汧谷之幽芝掇¶
丹草以成眞矣昔約道成當還⬤信雖未通¶
徹粗有髣髴亦欲暫偃洞野看望墳塋不期¶
而徃冀暫見弟因縁簡略臨書増懷映報¶
　　　楊羲眞人傳¶
楊羲者不知何許人也仕⬤簡文帝爲⬤人¶
朝隱唯要人莫能識少好道服食精思遂能<md:KR5d0055_HFL_106-030b>¶
<pb:KR5d0055_SBCK_106-30b>
進靈接真屢降⬤人茅君定録安九華等授¶
其道要西城王君又教服日月之精及思泥¶
丸絳宮鍊魂制魄滅三尸之法⬤清真人謂¶
羲曰夫為道當如射箭箭直徃不顧乃造堋¶
的操志入山惟徃勿疑乃獲至真羲恭受勤¶
行得仙簡文後師羲得道¶
　　　鮑靚真人傳¶
鮑靚字太玄陳留人也少有宻鑒洞於幽元¶
深心冥肆人莫之知按洞天記云靚及妹並¶
是先身七世祖李湛張慮者俱杜陵北鄉人<md:KR5d0055_HFL_106-031a>¶
<pb:KR5d0055_SBCK_106-31a>
同在渭橋爲客舍居積行隂徳好道希生故¶
福逮於靚等使易世變鍊改氏更生合爲天¶
倫根胄雖異德廕並同靚學明經術緯候師¶
左元放受中部法及三皇五嶽劾召之要行¶
之神驗能役使⬤神封山制魔晉太興元年¶
靚暫徃江東於蔣山北道見一人年可十六¶
七許好顔色俱行數里其人徐徐動足靚奔¶
馬不及已漸而遠因問曰相觀行歩必有道¶
者其人曰吾仙人隂長生也太上使到赤城¶
君有心故得見我爾靚即下馬拜問寒溫未<md:KR5d0055_HFL_106-031b>¶
<pb:KR5d0055_SBCK_106-31b>
及有所陳隂君曰此地復十年當交兵流血¶
計至蘇峻亂足十年也君慕道久矣吾相見¶
當得度爾仙法考得仙者尸解為妙上尸解¶
用刀下尸解用竹木皆以神丹染筆書太上¶
太⬤隂生符於刀刃左右須臾便滅所書者¶
而自死於牀上矣其真身遁去勿復還家家¶
人謂刀是其人也用竹木如刀之法隂君乃¶
傳靚此道又與靚論晉室修短之期皆演一¶
為十廣十為百以表元帝託云推歩所知不¶
言見隂君所說是隂君戒其然矣<md:KR5d0055_HFL_106-032a>¶
<pb:KR5d0055_SBCK_106-32a>
雲笈七籖卷之一百六<md:KR5d0055_HFL_106-032b>¶
<pb:KR5d0055_SBCK_106-32b>
<md:KR5d0055_HFL_107-001a>¶
<pb:KR5d0055_SBCK_107-1a>
雲笈七籖卷之一百七　甘七¶
　傳録
