# -*- mode: mandoku-view -*-
#+TITLE: 雲笈七籖
#+DATE: 2015-09-11 07:40:11
#+PROPERTY: BASEEDITION HFL
#+PROPERTY: WITNESS SBCK
#+PROPERTY: JUAN 64
¶¶
　金丹訣¶
　　　金華玉女説丹經¶
太極元真帝君自洞庭陟王屋登天壇周覽¶
以極天老相風后侍方明力牧常戒先昌宇¶
從時六⬤宫主悉以天衆會於雲臺觀龍軒¶
鶴⬤仙仗森列駐于空界時帝命天老乗龍¶
蹻詣六⬤女修敬帝者即軒轅黄帝也證位¶
曰太極元真君矣天老為丞相故勑之往六<md:KR5d0055_HFL_064-001b>¶
<pb:KR5d0055_SBCK_064-1b>
宫問説起居六⬤女也六宫主亦各遣仙女¶
乗鶴蹻詣帝君修敬事畢甲寅宫主太⬤金¶
華玉女登堂不起仙座浮遊至于帝前白帝¶
君言仙尊我於天界諸天之中遍禮天王仙¶
真道衆咸仰聖徳玉皇寳籙三洞祕文大道¶
真經普明法要帝君當知天䇿降靈位為仙¶
王子同本師是慶嘉福¶
元真曰予暗昧至言不知以何法事而同本¶
師⬤女曰中黄元君是吾本師太陽元精是¶
吾本服即今太清宫左瓊室神丹也是名天<md:KR5d0055_HFL_064-002a>¶
<pb:KR5d0055_SBCK_064-2a>
地元寳䕶生丹是以天帝命我䇿居寅宫號¶
曰金華以旌法域¶
元真曰予當受玉皇寳籙太陽元精經然知¶
其靈化至明是真神道而終未達其性太陽¶
元精以何因縁至太一君易名龍虎⬤女曰¶
以吾法位足辨道源龍木德也虎金精也丹¶
砂生木鉛華出金金華之德帝知之矣子何¶
言哉¶
元真曰太陽元精為水銀耶為鉛華耶二物¶
合成為元精耶⬤女曰非也我昔於紫微上<md:KR5d0055_HFL_064-002b>¶
<pb:KR5d0055_SBCK_064-2b>
宫見太上説太陽元精左正之靈與道合并¶
化元之英涉於水以黒見於火而明託體水¶
銀之胎而非水銀之形五行相生太陽元炁¶
遂伏為精何者土生金金生水水生木木生¶
火火生土土之精生石石之隂精為玉石之¶
陽精為金金經云一石之中分隂陽為金玉¶
故謂一隂一陽之道金之精生靈液靈液之¶
精生水銀水銀之精生丹砂丹砂之精生陽¶
光陽光之精生元炁元炁之精生神明神明¶
為真靈真道其成矣<md:KR5d0055_HFL_064-003a>¶
<pb:KR5d0055_SBCK_064-3a>
元真曰何謂陽光⬤女曰丹砂之精也夫靈¶
液猶金之血也水銀猶金之髓也丹砂猶金¶
之神也太陽元精猶金之父也故陽光是丹¶
砂之精居金火之位而生元炁元炁是金之¶
子也¶
元真曰何謂生丹砂丹砂為木精何謂為元¶
炁予未知之⬤女曰其體於運數然也支乗¶
其干納音相會以從五行分成隂陽者也夫¶
金為酉酉配金金嫁火逐豬而入鼠穴以生¶
水也故汞色帶酉而白體為子而液子配水<md:KR5d0055_HFL_064-003b>¶
<pb:KR5d0055_SBCK_064-3b>
水乗牛隨虎以入兎穴而生木也故鉛生帶¶
子而黒體爲卯而凝夘配木爲龍而稱父酉¶
配金爲虎而稱母夫火能固物而存元炁故¶
服元炁者炁質永固神合元和以通靈也¶
元真曰元精至矣通靈上藥止於是耶尚在¶
妙用乎⬤女曰有之昔吾與天衆朝會太一¶
神君聞元上大道演度天人宣説法要其一¶
名金液其二名九轉神丹以授衆真普救世¶
苦¶
元真曰其理云何⬤女曰以筒左味液金成<md:KR5d0055_HFL_064-004a>¶
<pb:KR5d0055_SBCK_064-4a>
水流注五藏堅滑四支調補百神潤澤六腑¶
變易毛骨延乆生形其力神速¶
元眞曰金液然矣九轉丹其術云何玄女曰¶
烹鉛為砂化砂為餅化資丑液實為通汁也¶
以餅歸鑪收鉛為砂砂而復餅終始數九九¶
陽也九九相乗化之為砂其不爾者粉白可¶
用是為九轉矣¶
元眞曰既九轉矣復云何㢤玄女曰以左味¶
化⬤以稠為度以調蚌粉狀如塊泥圓餅塊¶
泥以隨器量中安經以餅覆結是為内蓋結<md:KR5d0055_HFL_064-004b>¶
<pb:KR5d0055_SBCK_064-4b>
而不結難為制也既内蓋已以泥實之實必¶
築固勿盈器外上又加蓋蓋又加固固既周¶
際陞於爐焉文候以月武候以日日月畢開¶
際候鼎底紅日月相乗赤黑乃巳赤黑乃巳¶
元真曰法既度矣復云何哉⬤女曰粉三銖¶
一二兩兩七以兩化斤沸如亂星星滅事畢¶
刀圭奔日¶
元真曰善哉吾道匡矣金華復位未㡬而六¶
宫宫主及衆真飛仙冉冉悠悠退杳⬤㝠遍¶
虚空界奕奕暉暉黄光曜明於震宫之中有<md:KR5d0055_HFL_064-005a>¶
<pb:KR5d0055_SBCK_064-5a>
赤輪炁中太一神君現於明輪之間雲軒羽¶
蓋滿其光界山川赫日黯無晶光是時太㣲¶
真人朝拜於齋壇之下方明力牧天老風后¶
等同時讃禮俄而靈炁霏微於其光中晻曖¶
徘徊遨翔繚繞太一神君與無鞅仙衆深⬤¶
⬤中帝君臣衆并六宫御女山林道衆數千¶
萬人咸生无上道心得不退志¶
　　　⬤解録¶
余少抱甚疾專意修養至於金石服餌亦當¶
勤求竊見時之好事者不顧貨財大修鑪鼎<md:KR5d0055_HFL_064-005b>¶
<pb:KR5d0055_SBCK_064-5b>
謂河車立成可變土石謂金砂立化可壯筋¶
骨然而往往有爲藥所誤醫救莫及何哉豈¶
根源不正歟師法不明歟致終始不相副如¶
此之甚也余因覽道書偶見九霄劉⬤丹藥¶
要訣乃喩俗徒都未窺至道之毫末而妄自¶
誇⬤誑誘時人凢所施爲無非自伐之捷逕¶
能無悲乎真仙之言定不誣矣余乆懷滯惑¶
方困於是今故抉其要語書之座隅目之曰¶
⬤觧録冀觀覽之時疑撓盡釋雖未達金液¶
守身之術當必免毒丹傷命之虞亦天年之<md:KR5d0055_HFL_064-006a>¶
<pb:KR5d0055_SBCK_064-6a>
幸也如有同我斯志者固願攻其未悟耳大¶
中九年乙亥嵗五月十七日甲子纂¶
辨金石藥并去毒訣¶
漢安帝時有劉⬤者久學至道棄官入山後¶
至延光元年十一月九霄君来降為憫道士¶
不知燒丹之正道乃指陳至藥之根源分别¶
雜丹之門户并解金石毒守仙丸方傳付於¶
⬤疏之如後¶
九霄君謂劉⬤曰夫學鍊金液還丹并服丹¶
砂硫黄并諸乳石等藥世人苦求得之將為<md:KR5d0055_HFL_064-006b>¶
<pb:KR5d0055_SBCK_064-6b>
便成至藥不得深淺竟學服餌皆覓長生不¶
死者也並不悟金丹并諸石藥各有本性懷¶
大毒在其中道士服之從羲軒已来萬不存¶
一未有不死者劉⬤再拜稽首問曰何也¶
九霄君曰世人所造金丹服餌皆求長生愚¶
者既劫力以資俗事又欲將至藥求㸃化金¶
銀榮其行尸以養僕妾但一起心即是必死¶
之兆至藥亦無因而見也准教藥無雙能公¶
無二用又不知藥有至毒造丹成後世人只¶
知餘甘制河車礠石引針硫黄乾水銀將謂<md:KR5d0055_HFL_064-007a>¶
<pb:KR5d0055_SBCK_064-7a>
制金丹了便無毒矣假如先賢鍊秋石以地¶
霜結為石能引生汞亦能制金石毒亦能壯¶
金石毒如有服者中路毒發不可禁止必見¶
死矣縱不死亦卒患惡瘡此為先兆也秋石¶
云解毒且見朱砂及粉霜毒并硫黄等被秋¶
石制伏豈能解毒矣先聖遺教世人難知焉¶
知之者真仙也不知者凡人也¶
⬤問曰變化銅鐵之藥並不堪服何也君曰¶
縁㸃化藥法多用諸礬石消⬤之⬤共結成¶
毒雖能乾制水銀及化銅鐵其用火時候亦<md:KR5d0055_HFL_064-007b>¶
<pb:KR5d0055_SBCK_064-7b>
與至藥不同縁毒成結在其中縱令千銷萬¶
化毒終不出亦如人有毒心毒在心内必不¶
從外入亦如木中有火火元在内其㸃化之¶
道本亦在内各受其性色目法作不同炁遞¶
相生各懷毒性雄雌消⬤雜⬤相助其火候¶
不展天時地理之法或近或逺者蓋不禀天¶
道而成則知古往仙人不服此藥明矣縁有¶
大毒造化之力不足故也¶
泓又問曰㸃化之藥為有雜石衆毒固不堪¶
服常聞換頭紫粉七返丹砂更無礬⬤所雜<md:KR5d0055_HFL_064-008a>¶
<pb:KR5d0055_SBCK_064-8a>
可以服否君曰此二藥世人千百中無一人¶
解作縱能為之亦不堪服何也且換頭紫粉¶
是仙人所合之粉以為宫室之用縁有硫黄¶
在其中水銀入硫黄含大毒豈可服哉又七¶
返丹砂雖燠令伏火本無四象五行筋骨血¶
肉隂陽炁不全如服之令人五藏血乾凡人¶
血少即病血盡則死矣¶
⬤曰世人修服丹砂顆塊不破顔色如故大¶
火燒之不動者服如何君曰凡朱砂凝結之¶
初皆於砂石中成質縱是光明者飛之毎斤<md:KR5d0055_HFL_064-008b>¶
<pb:KR5d0055_SBCK_064-8b>
只得十二兩水銀其四兩即是山澤滓滯之¶
物其滓懷大毒道士若解出滓便相和服之¶
服者則澁人炁脉乾人血液豈得有益乎况¶
從古已来道士未經至仙之教皆謂伏火丹¶
砂是死水銀妄言金砂入五内有不死之兆¶
甚錯矣世人豈不知從前服者未有不死之¶
人唯硫黄獨體不入他藥猶能去人積冷但¶
不可多服縁是純陽炁不全耳其他小術固¶
所不論¶
⬤問曰何藥則堪服可以延駐君曰我仙人<md:KR5d0055_HFL_064-009a>¶
<pb:KR5d0055_SBCK_064-9a>
所鍊至藥例皆日魂月魄四炁為象日魂不¶
離日裏月魄不離月中假如至藥亦不離從¶
木而生何也木帶青以象水銀内含其火火¶
為陽以象朱砂朱砂屬離離南方火之位火¶
為朱砂亦同木中有火矣配木火入中宫之¶
土土能剋水火能生土而乃道成如人初生¶
嬰孩及長大還為人父母遞換相承本處其¶
一至藥根本亦不處二道之無根以心為根¶
道之無用以四時受炁發生各得其所為用¶
道因炁而生因炁而死至藥服之不死者蓋<md:KR5d0055_HFL_064-009b>¶
<pb:KR5d0055_SBCK_064-9b>
爲不參雜諸味無毒銷成汁爲器或方或圎¶
並能赫然通徹晝夜光明然始堪服去人昏¶
沉定人神思除邪魅耐寒暑皮膚潤澤髭⬤¶
不白返老成少千日可驗故服之不死¶
⬤又問曰至藥有幾般君曰真正之門有三¶
焉一曰神符上仙上丹二曰白雪中仙上丹¶
三曰九轉下仙上丹其三般丹出一門而異¶
名各有三一禁法不可輕傳於人何謂不可¶
輕傳假如神符若無太一宫天一宫成者即¶
名白液終不成器縁以天一宫名其三一不<md:KR5d0055_HFL_064-010a>¶
<pb:KR5d0055_SBCK_064-10a>
可傳白雪若不堅不成氷不入調青不受青¶
炁亦共粉霜毒無别亦如日無烏而不明月¶
無桂而無魄相似縁引凝成堅氷青如礠石¶
引針其三一不可傳也九轉曽青白雪成結¶
即入紫宫用縁以凝四炁納萬象而成質其¶
三一不可傳也夫至藥若不受四炁混沌豈¶
得號曰龍虎之丹所以我仙人天地之⬤化¶
同日月之光如神符白雪修鍊功畢始有上¶
昇之路九轉即返老成少顔如處子夀同南¶
山矣其三一之訣不許輕傳豈不宜哉<md:KR5d0055_HFL_064-010b>¶
<pb:KR5d0055_SBCK_064-10b>
劉⬤曰三一之㫖⬤矣祕矣未知何人即可¶
傳授君曰如吾者即可傳授夫三一者造化¶
之機關也非獨至藥有之凡人身中亦皆自¶
備人若能修身中三一者即子母不相離神¶
炁自相守怡怡和煦光照明白子不見至陽¶
之月當晝之景乎風雲不去纎羅不動碧空¶
澄徹豈有障翳哉人亦有之若能常調三一¶
不慮不生與碧空之炁相合内外光明虚無¶
同體者亦可昇騰矣世人或有竊聞此道者¶
云是服炁乃鼻吸口吐鼓腮强咽立可致其<md:KR5d0055_HFL_064-011a>¶
<pb:KR5d0055_SBCK_064-11a>
殞斃亦猶藥中錯服毒丹不可救矣所以身¶
中三一與至藥三一不殊其身中三一亦不¶
可輕傳也¶
泓又問曰如有人先服丹砂及乳石硫黄紫¶
粉毒發者如何救解之君曰已服死者不可¶
言也如有後服者只可救之遞須相勸道士¶
志造守仙丸救之可存性命假如換頭紫粉¶
縁不入凝白雪為骨骨為陽及無調青入者¶
即名大毒紫粉人服不㸔多少逺近如喫雜¶
物觸犯不問日月遲晚如發不在醫療例不<md:KR5d0055_HFL_064-011b>¶
<pb:KR5d0055_SBCK_064-11b>
出三日五日無藥可救如硫黄紫粉伏火丹¶
砂及諸乳石若發服守仙丸猶可救之十有¶
二三命在若曽服諸石藥雖未發能防備者¶
服守仙丸尤妙¶
⬤又問曰三大丹既延駐人命無毒知未畢¶
功可以服否君曰神符白雪九轉未經太一¶
宫者四象未全不可服如有人誤服者忽覺¶
發動不安但急服伏龍肝汁并甘草湯生菉¶
豆汁乃立定少見命終何也縁此三藥並無¶
雜⬤相撓只空火毒乃不至死除三般其餘<md:KR5d0055_HFL_064-012a>¶
<pb:KR5d0055_SBCK_064-12a>
丹砂之流雜物一朝一夕强餐服之如或發¶
動命即危矣¶
劉⬤曰守仙丸丹可得聞乎君曰守仙五子¶
丸此法仙家所祕然令擇有道之士授之以¶
䕶其性命今故一一教示并粗舉三丹大略¶
爾冝熟思流傳以救未悟者無忘吾言吾將¶
往矣⬤乃雨淚稽顙再拜九霄君舉手别入¶
雲天不見矣劉⬤乃於山中刻石書記後有¶
道士見之録出遂傳於世至唐開元中通⬤¶
先生張果進上此方⬤宗大喜祕於禁中通<md:KR5d0055_HFL_064-012b>¶
<pb:KR5d0055_SBCK_064-12b>
⬤兼述三丹之功極備但無修丹之法今不¶
書去繁也¶
守仙五子丸方¶
餘甘子　覆盆子　莵絲子　五味子¶
車前子¶
右已上五子各五大兩别擣如粉麵取二月¶
三月枸杞嫩莖葉擣取汁二大升拌藥末令¶
乾盡訖後七八月採蓮子草取汁一大升亦¶
拌藥末令乾又取杏仁一大升取好酒研取¶
汁五大升於銀器中煎令杏仁無苦味然後<md:KR5d0055_HFL_064-013a>¶
<pb:KR5d0055_SBCK_064-13a>
下生地黄汁半大升真酥五兩鹿骨膠五大¶
兩炙擣末都入前汁中略煎過又下五子末¶
一時以栁箆急攪㸔乾濕得所衆手丸之如¶
梧桐子每日酒下三十丸如要加减以意斟¶
之忌猪肉蒜芥蘿蔔等服之百日先服金石¶
藥毒並盡亦益金丹之炁通流於五藏潤澤¶
血肉萬毒悉除髭⬤如漆返老成少皆因制¶
其隂陽炁兩性彼此相備矣祕之通⬤先生¶
制五子守仙丸歌以讃其妙歌曰¶
返老成少是還丹不得守仙亦大難愁見⬤<md:KR5d0055_HFL_064-013b>¶
<pb:KR5d0055_SBCK_064-13b>
斑令却黒一日但服三十丸松竹本自無燄¶
故金液因從火制乾五子可定千秋㫖百歲¶
如同一萬年¶
隂真人論三品大丹之靈効亦云五味守仙¶
之草藥尚能守生相助如不得上昇且為地¶
仙永不死矣為其制一切丹砂及解諸石毒¶
永不發動又益靈丹之功盛行於榮衛也決¶
定無疑矣隂君之意言五子草藥尚能令人¶
不死即神丹之功可知矣今以傍有助於守¶
仙丸故附之于後<md:KR5d0055_HFL_064-014a>¶
<pb:KR5d0055_SBCK_064-14a>
　　　王屋真人口授隂丹祕訣靈篇¶
夫陽丹可以上昇隂丹可以駐夀陽丹者還¶
丹也隂丹者還精之術也黄帝問道於廣成¶
子曰無勞爾形無揺爾精守此之道可以長¶
生此之謂也混元皇帝道徳經云深根固蔕¶
長生乆視之道也河上公注云人以精為根¶
以炁為蔕亦此之謂也又曰虚其心實其腹¶
弱其志强其骨强骨之道亦此之謂也黄庭¶
經云日月之華救老殘隂陽相合故謂日月¶
之華亦此之謂也黄庭經云躭養靈柯不復<md:KR5d0055_HFL_064-014b>¶
<pb:KR5d0055_SBCK_064-14b>
枯閉絶命門保玉都命門即精室之下是也¶
玉都即五藏是也無欲即四肢無病根葉俱¶
茂方可長生又天之為道蓋付人愚智之性¶
不付短長之命夫愚智之性者猶木實甘酸¶
也至如潤沃則榮乾涸則顇榮則長活顇則¶
速顛人之夭夀亦猶此也故道者相傳皆曰¶
我命在我不在乎天亦此之謂也又炁序遷¶
轉毎嵗一春至於隂丹田有暄煦故得容顔¶
悦澤耳目聦明心既泰然不夀何待又道門¶
有庚申守三尸之法此即不然使三尸自銷<md:KR5d0055_HFL_064-015a>¶
<pb:KR5d0055_SBCK_064-15a>
化為精髓者也古仙經云有十種仙其一曰¶
堅固精色而不休息翕精圎成名之行仙者¶
千萬嵗亦此之謂也¶
王屋真人劉守依真人口訣進上¶
代宗其真人姓王名長生遊諸名山不常厥¶
所臣於王屋山獲見故爲之王屋真人真人¶
自言東晉朝人也一妻姓劉自言太宗朝人¶
也夫婦之顔俱若氷雪探幽索⬤毎亦相隨¶
臣親伯父名登常學道於北嶽恒山事張果¶
先生五十餘載凡夀命年一百一十六嵗天<md:KR5d0055_HFL_064-015b>¶
<pb:KR5d0055_SBCK_064-15b>
寳十四載春三月告諸子曰元炁錯謬不可¶
乆俱我行三山海上以求名藥若來期稍遲¶
汝等勿怪遂去而不返其年十一月果有禄¶
山之叛臣家本儒業於道術頃者⬤居王屋¶
十有餘年毎見樵翁未常不敬修行不輟果¶
遇異人即王屋眞人是也固問臣出處親族¶
乃自言曽與臣伯父同事張果先生見愛之¶
情更加數等當時臣已朽邁耳目不聦眞人¶
見哀授以此訣邇來諸疾減退雖未返童顔¶
漸覺似於少者<md:KR5d0055_HFL_064-016a>¶
<pb:KR5d0055_SBCK_064-16a>
訣曰不敢為主而為客此一句借道經以説¶
其事也夫先舉者為主後舉者為客主者先¶
施惠於人也客者受施於人也若施於人者¶
則情散精竭受施於人者精固而情專以其¶
納和炁以助陽夫何患焉然則陽亢為災隂¶
盛為毒災則自損毒則殺人凡口鼻炁塞是¶
隂之毒炁也慎莫從髙自投擲夫陽怒急於¶
施冩若自投擲何可制焉尾閭之尤於是乎¶
在也黄庭經云若當決海百瀆傾葉去⬤枯¶
失青青斯之謂矣側身内想閉諸隟此非有<md:KR5d0055_HFL_064-016b>¶
<pb:KR5d0055_SBCK_064-16b>
事於隂門而側身也所為將閉諸隙先側其¶
身也隟所謂命門在精室之下接脊之末黄¶
庭經云躭養靈柯不復枯閉絶命門保玉都¶
此之謂也正展垂壺兼偃脊垂壺脚根是也¶
側身又偃其脊兼展脚根則命門自閉脚根¶
為垂壺者蓋取其時人不悟矣然後安定其¶
心文火為嘘呵青炁却流散入諸髓養生之¶
急莫甚於此夫如是乃可以有事於隂門有¶
事之法亦常式爾四合五合道乃融合隂陽¶
相合也出入之間或四或五即當精炁漸動<md:KR5d0055_HFL_064-017a>¶
<pb:KR5d0055_SBCK_064-17a>
諸脉通融之道也是炁之母也翕精吐炁㣲¶
將通翕精之道自翕之而上也吐炁之道噓¶
呵之法是也夫如是即又勞精在亦將患理¶
宜㣲冩以存其真此所謂㣲將通者也黄庭¶
經云但當翕炁録子精寸田尺宅可治生此¶
謂之矣又自古道者相傳云欲得不老運精¶
補腦正在此矣大抵是炁為精若此即化精¶
為炁廣成子授黄帝之道曰無揺爾精蓋用¶
此法也嫋嫋靈柯不復空靈柯不復空炁充¶
實也徐徐玉壘補前功既通之後腠理必虚<md:KR5d0055_HFL_064-017b>¶
<pb:KR5d0055_SBCK_064-17b>
若不補之則成其病彭祖者隂養陽精命可¶
長生此之謂矣舉隂能養陽即知陽亦養隂¶
斯亦明矣然則俱不得腠則害生靈柯玉壘¶
不言可知也補之其道將如何將欲自明故¶
自問之也⬤牝之門通且和此補之道也所¶
謂隂陽相合更相補養夫⬤為鼻主入炁牝¶
為口主出炁出炁與命門入炁相應一出一¶
翕相續不㫁暢極即止亦無定數諸炁不泄¶
凝結為精精既補焉何疾之有銷散三尸用¶
此法也夫本来合實虚即蟲生菓蟲之⬤也<md:KR5d0055_HFL_064-018a>¶
<pb:KR5d0055_SBCK_064-18a>
本來合虚實即蟲生木蠧之⬤也三尸在三¶
丹田也三丹田者上丹田腦髓是也中丹田¶
心虚是也下丹田精室是也所以心有竅是¶
合虚也哀恚塞之即生蟲也精室腦髓是合¶
實也施㵼過度即生蟲也若合虚者令虚合¶
實者令實三尸之蟲自當消散夫何患焉因¶
之有肌膚恱澤如春花返其童顔是此術也¶
泝流百脉填血腦向之所務亦已畢矣彼靈¶
柯既不空矣且宜摩拭手足挼搦筋節旣自¶
當精炁流布散入肌骨百關通利其在兹乎<md:KR5d0055_HFL_064-018b>¶
<pb:KR5d0055_SBCK_064-18b>
泝逆流也故精却上而逆流也夫婦俱仙此¶
得道者夫以陽為主隂為容婦以隂為主陽¶
為客以客助主主當安矣俱獲暢達非仙而¶
何然此乃仙之階矣至於羽化上昇亦猶此¶
矣欲求此生夀無極隂户初開别消息此二¶
句即真長生乆視之道也夫長生之術如接¶
⬤焉以命續命者也然則接⬤之法雖以枝¶
接之至於妙用之要假元炁陽和之力續命¶
之法有同於此夫隂門初開必有血候初止¶
塍理始通隂陽相感此時也者將有孕也夫<md:KR5d0055_HFL_064-019a>¶
<pb:KR5d0055_SBCK_064-19a>
將成後人之命而續我前命事既相⬤理亦¶
昭然唯於此時要在勿洩然自古道者相傳¶
皆言施之於人則生子存之於已則生身此¶
之謂矣然此法要尤在春初當萬物發生之¶
時故當興其盛矣凡一感是延十二歳十二¶
歳者天地一周矣頻十感而延一百二十歳¶
此舉軒轅上昇之道矣¶¶¶
雲笈七籖卷之六十<md:KR5d0055_HFL_064-019b>¶四
<pb:KR5d0055_SBCK_064-19b>
<md:KR5d0055_HFL_065-001a>¶
<pb:KR5d0055_SBCK_065-1a>
雲笈七籖卷之六十五　從五
