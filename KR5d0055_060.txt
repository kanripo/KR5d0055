# -*- mode: mandoku-view -*-
#+TITLE: 雲笈七籖
#+DATE: 2015-09-11 07:40:11
#+PROPERTY: BASEEDITION HFL
#+PROPERTY: WITNESS SBCK
#+PROPERTY: JUAN 60

職十¶
諸家氣法¶
　　　中山玉櫃服氣經¶
　　　　　　碧巖先生撰　黃元君註¶
録神誠戒序第一¶
昔大黃帝君(太古無名云大黃帝君者則黃)¶
(帝有熊也)會羣仙於崆峒山問道于廣成子¶
曰夫人養生全眞遊觀於天庭間止息於洞¶
房中得與衆聖齊羣駐童顔而不敗者則何<md:KR5d0055_HFL_060-001b>¶
<pb:KR5d0055_SBCK_060-1b>
法最寳廣成子曰夫人以元氣爲本本化爲¶
精精變爲形形雖好生欲能竭之故欲不可¶
縱縱之則生⬤制之則生盈盈者精滿氣盛¶
百神備足夫有死必有生有生必形⬤⬤盈¶
盛衰物之常理(日中移月滿⬤樂極哀來物)¶
(盛則衰有生即死是天地之常數也聖人智)¶
(通萬物以法堅身在養育之門無犯形本則)¶
(合於化元之道者也)夫人體内有百⬤九節¶
(百⬤者號百禄之神爲九節之用九節者一)¶
(掌二腕三臂四膊五項六腰脊七腿䏶八脛)<md:KR5d0055_HFL_060-002a>¶
<pb:KR5d0055_SBCK_060-2a>
(腂九腦是謂九節也)合爲形質洞房玉户紫¶
宫泥丸丹田以處泊(古文作措薄今論神炁)¶
(棲息故宜處泊洞房等皆天庭三田神正泊)¶
(處也)百神守衞六靈濳護(百神者百節之神)¶
(守固榮衞保護五蔵蔵亦有神五神清則百)¶
(節靈五神傷則百節尫清則少傷則老經云)¶
(貪慾⬤味傷神促壽金玉滿堂莫之能守六)¶
(靈者眼耳鼻舌身意亦謂之六識常隨心動)¶
(念則識闇但閉之則寧用之則成察之則悟)¶
(任之則眞又有三䰟伏於身七⬤藏於府故)<md:KR5d0055_HFL_060-002b>¶
<pb:KR5d0055_SBCK_060-2b>
(云肝藏䰟肺藏⬤脾藏志心藏神腎藏精此)¶
(皆百神六靈之主也宜防濁亂輕躁動作違)¶
(之不守自致敗傷而已)保其玄⬤守其要路¶
道以眞一爲玄⬤以專精爲要路旣食百榖¶
則邪魔生三蟲聚(蟲有三名伐人三命亦號)¶
(三尸一名青姑號上尸伐人眼空人泥丸眼)¶
(暗面皺口臰齒落鼻塞耳聾髪秃眉薄皆青)¶
(姑之作也一本作青石二名白姑號中尸伐)¶
(人腹空人藏府心旋意亂肺脹胃弱炁共傷)¶
(胃失飢過度皮癬肉燋皆白姑之作也一本)<md:KR5d0055_HFL_060-003a>¶
<pb:KR5d0055_SBCK_060-3a>
(作白石三名血尸號下尸伐人腎空人精髓)¶
(腰痛脊急腿痺臋頑腕疼頸酸隂萎精竭血)¶
(乾骨枯皆血尸之化也一本作血姑此三尸)¶
(毒流噬嗑胎䰟欲人之心務其速死是謂邪)¶
(魔生也尸化爲⬤遊觀幽冥非樂天庭之樂)¶
(也常於人心識之間使人常行惡事好嗜慾)¶
(増喜怒重腥穢輕良善或亂意識令蹈顛危)¶
(其於一日之中念念之間不可絶想毎於甲)¶
(子庚申日上白天曹下訟地府告人隂⬤述)¶
(人過惡十方刺史受其詞九泉主者容其對)<md:KR5d0055_HFL_060-003b>¶
<pb:KR5d0055_SBCK_060-3b>
(於是上帝或聽人則被罰輕者人世迍邅求)¶
(爲不遂重者奄歸大夜分改身成殃異而出)¶
(今俗傳死次直符雄雌殃注破在煞星此之)¶
(是也都由人不能絶百榖五味誡嗜慾禁貪)¶
(妄而自致其殞殁内景玉書云百榖之實土)¶
(地精五味外美邪魔腥臰亂神明胎炁零三)¶
(䰟恍惚⬤糜傾要知成彼之三蟲由斯五榖)¶
(也)貫穿五藏環鑿六府使丹田不華實津液¶
不流注血脉不通行精髓不凝住胎䰟不守¶
宫隂⬤不閉户令人躭五味長貪欲衰形神<md:KR5d0055_HFL_060-004a>¶
<pb:KR5d0055_SBCK_060-4a>
老皮髪若不却粒絶味禁⬤誡色則尸蟲全¶
而生身神必死滅若三蟲弭尸⬤失䰟⬤養¶
精髓固形神保天地者非氣術而不可⬤矣¶
(擒制情欲弭㓕蟲尸使形神不枯朽須服神)¶
(氣還元返本過此皆不可⬤也)且我大仙以¶
氣術爲先元炁是本道以太和爲宗沖元是¶
本及吾歸之於妙寂之於玄化之於無用之¶
於自然自然輕舉昇於玄玄出入無間其道¶
恬焉與道通靈當有何患(音還内景云勿令)¶
(七祖受冥患不許以道傳非人即七祖受冥)<md:KR5d0055_HFL_060-004b>¶
<pb:KR5d0055_SBCK_060-4b>
(殃也今言當有何患是亦依道奉行保無殃)¶
(咎也)夫上清所崇中仙以丹術爲本下仙以¶
藥術爲首量此二者夫何以久皆以勤形勞¶
神餌金服石動費貨泉失於歸寂蓋不得自¶
然之理乖於眞道矣昔大隗翁曰生吾有身¶
憂吾勤勞念吾飢渴觸情縱欲過患斯起遂¶
⬤於玄化之道也(此廣成子述初古大仙要)¶
(道所得之祕㫖也)於是大黃帝君謹心神觀¶
想元氣(用啓玄理先靜丹元觀想自然融於)¶
(歸寂也)乃感太一眞君持玄元内景氣訣妙<md:KR5d0055_HFL_060-005a>¶
<pb:KR5d0055_SBCK_060-5a>
經一篇授之帝君邇後降中嶽復㑹羣仙宣¶
是妙經因名中山玉櫃服神炁經(此碧巖受)¶
(行是經於師奉傳然得分明知其的實故以)¶
(告也)夫太一眞君是北極太和元炁之神神¶
通變化自北極紫微宫經過於天地間滋育¶
萬物在天則⬤象明焉在地則草木生焉居¶
人則神識靈焉在鑒則五行察在化則四運¶
變聽之不聞視之不見搏之不得無狀而與¶
萬物作狀故謂之玄謂之象所患無不應所¶
眞無不證所專無不用所精無不動是知道<md:KR5d0055_HFL_060-005b>¶
<pb:KR5d0055_SBCK_060-5b>
以眞正爲玄⬤專精爲要路⬤於此者則無¶
所不通也碧巖(所受相次顯示使其將來不)¶
(滯迷惑)經曰夫欲服氣服元氣爲本以歸寂¶
爲玄妙若不得此門及不知玄⬤要路則終¶
不能成就功德也(經之要言故不妄語)夫求¶
仙道絶粒爲宗絶粒之門服氣爲本服炁之¶
理齋戒爲先當持齋戒然㨂好日晏靜一室¶
安置床席(其齋以心清意靜無諸躁動正可)¶
(二七日)若不先齋則不得神炁内助若不存¶
想則神氣不内補夫欲修行要當別置一室<md:KR5d0055_HFL_060-006a>¶
<pb:KR5d0055_SBCK_060-6a>
好土香泥泥飾明宻髙敞床褥厚暖衾枕新¶
潔不得使雜人穢汙輙到其中其中地須鋤¶
深二尺篩去滓礫除諸穢物更添好土築擣¶
平實更羅細土拍踏令緊旣得穩便勤須灑¶
掃務其清淨室中唯安書机經櫃毎一度焚¶
香念玄元无上天尊又念太一眞君又可存¶
乎三一三元五藏六靈一身之神冥心叩齒¶
靜黙思之也太一眞君有五誡誠心依之克¶
獲神應一者不得與女人語笑同處致尸⬤¶
惑亂精神二者勿食一切雜薫膩五辛留滯<md:KR5d0055_HFL_060-006b>¶
<pb:KR5d0055_SBCK_060-6b>
冷滑之物若食之令三尸濁觸五神三者勿¶
入一切穢惡處所夫弔死問病至人不爲殺¶
戮決罰驚䰟大怒大怖精神飛散就中死屍¶
道家大忌海之至大尚不宿屍人之至靈屍¶
之至穢也或悞衝見當以桃皮竹葉湯浴訖¶
入室平卧存想心家火遍身焚燒身都烱然¶
使之如晝然後閉氣咽新氣驅逐腹内穢氣¶
攻下泄務令出盡當自如故四者勿與一切¶
衆人爭於是非忿諍⬤競及⬤小兒減人筭¶
壽損志傷神五者勿得欺罔一切事隂神不<md:KR5d0055_HFL_060-007a>¶
<pb:KR5d0055_SBCK_060-7a>
助常愼言語節度行止勿對北旋溺犯太一¶
紫微殃罰非細若有違此五戒於二七日間¶
眠夢之内自有驚⬤覺悟於人務人修善其¶
事祕宻無事勿泄於人(所言内景炁訣妙經)¶
(一篇良有是也夫内景是内祕之事唯自己)¶
(心内知之固不合漏泄他人也)¶
服氣絶粒第二¶
要當用⬤日⬤日則竒⬤日則偶及日本命¶
預前更沐浴於室内焚香机上上安淨水一¶
椀設衾枕其訣例日卧至夜半起坐鳴天鼔<md:KR5d0055_HFL_060-007b>¶
<pb:KR5d0055_SBCK_060-7b>
三十六過靜心神爲元氣和此炁子時生發¶
於心藏間上貫泥丸丹田眉間却行三寸是¶
上丹田宫周轉於身如紫雲氣又想太一眞¶
君如嬰兒左手持玉訣右手執靈符遊於紫¶
雲氣間然後平枕正卧絶一切浮想浮想若¶
不除則心神炁當閉不行絶想止念旣定然¶
待出息盡便閉玄牝氣鼓滿牙齒勿得相近¶
欲嚥之時齒牙微相近仍須⬤息縮氣弽音¶
攝腹嚥下以嚥得爲度嚥得飽以爲期亦無¶
時限此法與諸家嚥氣不同若不⬤息縮氣<md:KR5d0055_HFL_060-008a>¶
<pb:KR5d0055_SBCK_060-8a>
取弽嚥下則不入大腹中又不入食脉中夫¶
喉嚨中嚥入之氣自有三道一入膓胃中脉¶
二入五藏中脉三入食脉若不依前法縮氣¶
弽腹但空嚥得其炁只得獨入膓中不入食¶
脉即無所成益也若直下入腹中入膓胃縁¶
腹中多阻隔致令上衝下泄食退其膓四肢¶
漸似無力體内不免虚羸縱喫湯飲餌服諸¶
藥並亦不免口乾舌澁若但依此法候氣滿¶
口食久畜取弽腹嚥下自當分入食脉及五¶
藏内息以此爲都契假令元氣未逹膓中其<md:KR5d0055_HFL_060-008b>¶
<pb:KR5d0055_SBCK_060-8b>
食脉巳先强滿與食無異輙無虚羸神妙無¶
比若不依此一日縱三五十度嚥氣其腹内¶
未免欠乏常有所思於食即不可見其效矣¶
要坐服亦得須依前法以炁息畜嚥入嚥入¶
之時仍須低頭取⬤嚥下嚥下即當時分入¶
臟膓及食脉中但解用氣食脉當時强滿滿¶
即自然飽足如未曽學者亦不過三數日便¶
見次第若嚥物不得縱嚥不入於食脉及心¶
意妄思即是夙生無分矣諸門嚥氣皆先入¶
膓中衝排滓穢經三五七日後方逹食脉縱<md:KR5d0055_HFL_060-009a>¶
<pb:KR5d0055_SBCK_060-9a>
逹食脉且神勞力倦思食之意未能全絶假¶
令堅守數日之間尚多腹中久之若遇此法¶
但持四十九日自然絶思飲食縱有百味佳¶
餚都不採覽神功若此無以加焉切在藏袐¶
勿示見人者也凡春夏秋冬並不假暖氣日¶
久自悟諸理了然若要湯藥杏仁薑⬤及好¶
蜀茶無妨力未圓可以調助唯薑不得多著¶
性能壞物善奪人志曽有通服䜴湯此則未¶
逹深理䜴且本性太冷久淹塵穢只辟麵毒¶
及解傷寒大約傷壞藏府正傾元氣特宜忌<md:KR5d0055_HFL_060-009b>¶
<pb:KR5d0055_SBCK_060-9b>
之前云⬤息者當低頭納氣炁入都亦無聲¶
攻排滓穢務令速退膓中滯食納得元炁自¶
然常飽此是氣與神合行之至也三日後亦¶
不擇行住坐卧爲之總得亦不假致氣但嚥¶
强自下人亦不知自覺體理踈通四肢過於¶
常徤如此七日神炁自足不假久鍊功夫亦¶
不要毎日存想自此一百日三尸自除忽爾¶
一日神自内現但食氣五十日榖氣方盡便¶
可絶諸湯藥其食出時當有五色物出如似¶
膿血此物旣盡諸府通逹内視藏胃如晝所<md:KR5d0055_HFL_060-010a>¶
<pb:KR5d0055_SBCK_060-10a>
見若得至此切不得慢泄於人一旦神功通¶
悟亦不得輙懷怪異⬤須祕之勿申於外自¶
然之功外姦亦所不入在陽不燋託隂不腐¶
一切質礙無不穿貫不危不殆若榖氣未盡¶
即不到通地如曽經受法之後得遇此術神¶
氣内輔靈響外應自然自在無所拘束要食¶
亦得不食亦得食亦無損絶亦無傷再食再¶
服不㨂月日不論行住坐卧處處總得若不¶
食多時要得食者可依前受法訖即食若食¶
多時要得絶者亦可受法訖更依術爲之取<md:KR5d0055_HFL_060-010b>¶
<pb:KR5d0055_SBCK_060-10b>
以大成諸絶爲定夫至道無二守之必成但¶
不錯功自然玄袐世間吉凶善惡無不曉逹¶
上至天府下至隂司一切神靈皆得使役所¶
有疾病見無不理所有異物見無不識顔如¶
童女光彩射人行速如風所去無滯一年之¶
外自入玄門玄門者謂入胎息(道言玄牝門)¶
(天地根綿綿若存用之不勤又玄之又玄衆)¶
(妙之門也)¶
胎息羽化功第三¶
夫修胎息於宻室中厚設床枕焚上好名香<md:KR5d0055_HFL_060-011a>¶
<pb:KR5d0055_SBCK_060-11a>
兼請一至友爲伴縁初學人乍通玄路見種¶
種事善惡境界⬤神形容自渉怪疑心生妄¶
亂必恐閉息不固事須要假相伴以安其意¶
切在清淨心神使寂然不動(自淨其心無想)¶
(他事善惡俱捨出入兩忘雖若處胎了然絶)¶
(息即寂然)不動也可正施手足平枕仰卧待¶
出息盡歘然閉之更勿令出當得攻面流下¶
四肢渾身稍⬤處處自得絶喘絶息乃遣至¶
下籌記泄息數(凡一出一入口鼻之氣名一)¶
(息以傍人出入數其息也)不過五百息内景<md:KR5d0055_HFL_060-011b>¶
<pb:KR5d0055_SBCK_060-11b>
自現若却還口鼻中當微微放出功至千息¶
其效的然當易換骨肉錬髓如霜即合於大¶
元通於天府上清事固不可裁其功元力固¶
不可明其德神仙之法固不可宣其言道之¶
術固不可示其要所以雖言胎息不⬤羽化¶
者良由此也若依此術修錬胎息得成而羽¶
化亦成就自有五神相伴不假至友此則不¶
言之功功已成矣此中山玉櫃服神氣經非¶
至人至行不可妄傳豈唯罪業一身抑亦殃¶
累七祖切宜誡愼勿示非人論曰氣功妙篇<md:KR5d0055_HFL_060-012a>¶
<pb:KR5d0055_SBCK_060-12a>
氣術之道數略同專其精通則世一二且諸¶
門嚥氣或功繁語闇理叙多端若嚥非候時¶
則心力多倦若無時吐納食退氣微若坐想¶
存神志羸氣憊縱使宣明口勢吐納開張皆¶
須日久月深倦於賖闊假令元氣初得通於¶
經脉即經體尚虚若元氣未逹經脉之間即¶
藏府不免綿惙致其轉思食道因此彌留辯¶
其理者則勤苦而進輪昧其趣者則懈怠而¶
退轍實由不通元路未契玄⬤齋禁不齊於¶
内神制度有⬤於外法余今所録至祕至神<md:KR5d0055_HFL_060-012b>¶
<pb:KR5d0055_SBCK_060-12b>
是得自然之本原洞了道術之根蔕後代學¶
者宜自勉歟¶
聖正規法第四¶
夫先聖先眞之道術通載則理合於幽微若¶
不逢立啓之門難逹其玄牝若獲斯訣可決¶
成功功滿德圓無所不可上以昇九天下以¶
遊五嶽若居於塵世者可以理百病可以消¶
衆毒可以鑒吉凶可以察善惡可以起垂死¶
可以救臨危可以役神靈可以辟刀兵可以¶
却寒⬤可以離世苦若居於山谷者可以登<md:KR5d0055_HFL_060-013a>¶
<pb:KR5d0055_SBCK_060-13a>
懸嶮可以昇虚空可以⬤江波可以隱形蹤¶
可以降毒蛇可以伏猛獸可以遊九府可以¶
棲三岫進可以飛九天退可以沉九泉永除¶
飢渴度絶纏綿隱化無滯盈⬤自然免三⬤¶
五苦之難削黒簿丹籍之名名書金簡之科¶
功記玉皇之曆此玄元之聖力上眞之袐旨¶
功成之後不思而自成不呼而自至言通雅¶
正語合幽微至道無爲了然總㑹一至於此¶
吾道成焉論曰夫逹士悟道常畏於身故吾¶
有大患爲吾有身故有其患患⬤毀傷形體<md:KR5d0055_HFL_060-013b>¶
<pb:KR5d0055_SBCK_060-13b>
莫若⬤寓神精譬於器中安物物假器而居¶
之畏器之破壞物乃不得安居形體若也消¶
亡精神於何處安泊神畏身死物忌器破若¶
乃小心護惜專意保持身器兩存神物何慮¶
但以麤心大膽棄擲墜撲色欲勞形縱性費¶
力炁因兹而破壞身自此而毀傷形如燋榖¶
枯木不可復生其牙葉縱遇陽和之春長爲¶
隂冥下⬤畢于朽腐可謂愍嗟雖位極人臣¶
皆行尸走骨矣(言雖位極人臣若不知道皆)¶
(是行尸走骨也)夫玄元得之於自然廣成受<md:KR5d0055_HFL_060-014a>¶
<pb:KR5d0055_SBCK_060-14a>
之於上仙黃帝修之於内景余今遇之於中¶
天(中天即中山謂嵩嶽也碧巖於此遇斯經)¶
(焉)此經微妙不可思議述服氣之神功漸通¶
逹於胎息之道若成羽化之期自至便能昇¶
于天府名紀玉書位爲大仙階齊聖列將來¶
學人見此中山玉櫃服神炁經安心修行請¶
勿有疑必然之理通於神明幸宜保敬勿負¶
余信¶
　　　㓜眞先生服内元氣訣法¶
進取訣<md:KR5d0055_HFL_060-014b>¶
<pb:KR5d0055_SBCK_060-14b>
凡欲服氣先須髙燥淨空之處室不在寛務¶
在絶風隟常令左右燒香(不用穢汚)床須厚¶
軟脚稍令髙(其誥曰床髙⬤吹不及言⬤神)¶
(善因地炁以吹人爲崇床髙三尺可也)衾被¶
適寒温令冬稍暖尤佳枕髙二寸餘令與背¶
平毎至半夜後生氣時或五更睡之初覺先¶
吹出腹中濁惡之炁一九下止若要細而言¶
之則亦不在五更但天炁調和腹中空則爲¶
之先閉目叩齒三十六通以警身神畢以手¶
指捻目大小眥兼按鼻左右旋耳及摩面目<md:KR5d0055_HFL_060-015a>¶
<pb:KR5d0055_SBCK_060-15a>
爲眞人起居之法更隨時少爲導引以宣暢¶
⬤節乃以舌柱上腭料口中外津液候滿口¶
則嚥之令下入胃存胃神承之如此三止是¶
謂漱嚥靈液灌漑五藏面乃生光此之去就¶
大體略同便兀然放神使心如枯木空身若¶
委衣内視返聽萬累都遣然後淘之毎事皆¶
閉目握固唯臨散氣之時則展指也夫握固¶
所以閉⬤防而却精邪初服氣之人氣道未¶
通則不得握固待至百日或半年覺氣通暢¶
掌中汗出則可握固黃庭經云閉塞三⬤握<md:KR5d0055_HFL_060-015b>¶
<pb:KR5d0055_SBCK_060-15b>
固停漱嚥金醴吞玉英遂至不食三蟲亡久¶
服自然得興昌¶
淘氣訣¶
訣曰凡人五藏亦各有正氣夜卧閉息覺後¶
欲服氣先須轉令宿食消故氣得出然後始¶
得調服其法閉目握固仰卧⬤兩拳於乳間¶
竪兩⬤舉背及尻間閉氣則鼔氣海中氣使¶
自内向外輪而轉之呵而出之一九或二九¶
止是曰淘氣畢則調之¶
調氣法<md:KR5d0055_HFL_060-016a>¶
<pb:KR5d0055_SBCK_060-16a>
訣曰鼻爲天門口爲地戸則鼻納之口宜吐¶
之不得有悞悞則氣逆氣逆則生疾吐納之¶
際尤宜愼之亦不使自耳聞調之或五或七¶
至九令平和也是曰調氣畢則嚥之夜睡則¶
閉之不可口吐之也¶
嚥氣訣¶
訣曰服内氣之妙在乎嚥氣世人嚥外氣以¶
爲内炁不能分别何以談哉納吐之士宜審¶
而爲之無或錯誤耳夫人皆禀天地之元氣¶
而生身身中自分元氣而理毎嚥及吐納則<md:KR5d0055_HFL_060-016b>¶
<pb:KR5d0055_SBCK_060-16b>
内氣與外氣相應自然氣海中氣隨吐而上¶
直至喉中但喉吐極之際則輙閉口連鼔而¶
嚥之令郁然有聲汩汩然從男左女右而下¶
納二十四節如水瀝瀝分明間之也如此則¶
内氣與外氣相顧皎然而别也以意送之以¶
手摩之令速入氣海氣海臍下三寸是也亦¶
謂之下丹田初服氣人上焦未通以手摩之¶
則令速下若流通不摩亦得一閉口三連嚥¶
止乾嚥號曰雲行一濕口嚥取口中津嚥謂¶
之雨施初服氣之人炁未流行毎一嚥則旋<md:KR5d0055_HFL_060-017a>¶
<pb:KR5d0055_SBCK_060-17a>
行之不可遽至三連嚥也候氣通暢然漸漸¶
加之直至於小成也一年後始可流通三年¶
功成乃可恣服新服氣之人炁旣未通嚥或¶
未下須一嚥以爲候但自郁然有聲汩汩而¶
下直入氣海¶
行氣訣¶
法曰下丹田近後二穴通脊脉上逹泥丸泥¶
丸腦宫津名也毎三連嚥即速存下丹田所¶
得内元炁以意送之令八二穴因想見兩條¶
白炁夾脊⬤引直入泥丸薫蒸諸宫森然遍<md:KR5d0055_HFL_060-017b>¶
<pb:KR5d0055_SBCK_060-17b>
下毛髪面部頭項兩臂及巨手指一時而下¶
入⬤至中丹田中丹田心宫神也灌五藏却¶
歷入下丹田至三星遍經䏶⬤脛腂下逹湧¶
泉湧泉足心是也所謂分一氣而理鼓之以¶
雷霆潤之以風雨之狀也只如天有泉源非¶
雷霆騰鼔無以潤萬物若不迴蕩濁惡之氣¶
則令人有不安旣有津液則漱嚥之不堪漑¶
灌五藏發其光彩終不能還精補腦非交合¶
則不能泝而上之嚥服内氣非吐納則不能¶
引而用之是知廻蕩之道運用之理所以法<md:KR5d0055_HFL_060-018a>¶
<pb:KR5d0055_SBCK_060-18a>
天則地想身中濁惡結滯邪氣瘀血被正榮¶
氣蕩滌皆從手足指端出去謂之散氣則展¶
手指不須握固如此一度則是一通通則無¶
疾則復調之以如使手使手復難鼓咽如前¶
閉炁鼔咽至三十六息謂之小成若未絶粒¶
但至此常須少食務令腹中曠然虚淨無門¶
坐卧但腹空則咽之一日通夕至十度自然¶
三百六十嚥矣若久服炁息頓三百六十嚥¶
亦謂之小成一千二百嚥謂之大成謂之大¶
胎息但閉炁數至一千二百息亦是大成然<md:KR5d0055_HFL_060-018b>¶
<pb:KR5d0055_SBCK_060-18b>
後胎不結然不能錬形易質縱得長生同枯¶
木無精光又有錬氣閉氣委氣布氣并諸訣¶
法具列於文同志詳焉¶
錬氣訣¶
訣曰服氣錬形稍暇入室脫衣散髪仰卧展¶
手勿握固梳頭令通垂席上布之則調氣嚥¶
之嚥訖便閉氣⬤極乃冥心絶想任氣所之¶
通理悶即吐之喘息即調之⬤氣平又錬之¶
如此十遍即止新服氣之人未通有暇漸加¶
一至十⬤通漸加至二十至五十即令遍身<md:KR5d0055_HFL_060-019a>¶
<pb:KR5d0055_SBCK_060-19a>
汗出如有此狀是其效也安心和氣且卧勿¶
起衝風乃却老延年之良術爾但津液清爽¶
時爲之爾氣惛亂欲睡愼勿爲也常勤行之¶
四肢煩悶不暢亦爲之不必毎日旦要獨清¶
爽時爲之十日五日黃庭經云千災巳消百¶
病痊不憚虎狼之兇殘亦以却老年永延¶
委氣訣¶
訣曰夫委氣之法體氣和平也身神調暢無¶
問行住坐卧皆可爲之但依門户調氣或伸¶
於床或兀然而坐無神無識寂寂沉沉使心<md:KR5d0055_HFL_060-019b>¶
<pb:KR5d0055_SBCK_060-19b>
同太空因而調閉或十氣二十氣皆通須任¶
氣不得與意相爭良久氣當從百毛孔中出¶
不復口吐也縱有十分無二也復調能至數¶
千二百息巳上彌佳行住坐卧亦可爲之如¶
此勤行百⬤開通顔色光澤氣清長如新沐¶
浴之人但有不和則爲之亦當清泰也黃庭¶
經云髙拱無爲䰟⬤安清淨神見與我言¶
閉氣訣¶
訣曰忽有修養乖宜偶生疾患宜速於宻室¶
依服氣法布手足訖則調氣嚥之念所苦之<md:KR5d0055_HFL_060-020a>¶
<pb:KR5d0055_SBCK_060-20a>
處閉氣以意想注以意攻之氣極則吐之訖¶
復嚥氣相繼依前攻之氣急則止氣調復攻¶
之或二十至五十攻覺所苦處汗出通潤即¶
止如未損即毎日夜半或五更晝日頻作以¶
意攻之病在頭面手足但有疾之處則攻之¶
無不愈者是知心之所使氣甚於使手有如¶
神助功力難比也¶
布氣訣¶
訣曰凡欲布氣與人療病先須依前人五藏¶
所患之處取方面之炁布入前人身中令病<md:KR5d0055_HFL_060-020b>¶
<pb:KR5d0055_SBCK_060-20b>
者面其方息心靜慮此與炁布炁訖便令嚥¶
氣⬤賊自逃邪氣永絶¶
六炁訣¶
訣曰六氣者嘘呵哂吹呼嘻是也氣各屬一¶
藏餘一氣屬三焦呬屬肺肺主鼻有寒⬤不¶
和及勞極依呬吐納兼理皮膚瘡疥有此疾¶
則依狀理之立愈也¶
呵屬心心主舌口乾舌澁氣不通及語邪氣¶
呵以去之大⬤大開口小⬤小開口呵若須¶
作意是宜理之<md:KR5d0055_HFL_060-021a>¶
<pb:KR5d0055_SBCK_060-21a>
呼屬脾脾主中宫如微⬤不和腹胃脹滿氣¶
悶不洩以呼字炁理之¶
吹屬腎腎主耳腰肚冷陽道衰以吹字炁理¶
之¶
嘻屬三焦三焦不和嘻以治之氣雖各有所¶
治但五藏三焦冷⬤勞極風邪不調都屬於¶
心心主呵呵所治諸疾皆愈不必六氣也¶
嘘屬肝肝主目赤腫昏眩等皆以嘘治之¶
調氣液訣¶
訣曰人食五味五味各歸一藏每藏各有濁<md:KR5d0055_HFL_060-021b>¶
<pb:KR5d0055_SBCK_060-21b>
氣同出於口又六氣三焦之氣皆湊此門衆¶
穢併投合成濁氣每睡覺薫薫氣從口而出¶
自不堪聞審而察之以知其⬤凡口中焦乾¶
口苦舌澁乳頰無津或嚥唾喉中痛不能食¶
是⬤極狀也即須大張口呵之每嚥必須依¶
門户出之十呵二十呵即鳴天鼔或七或九¶
以舌下撩華池而嚥津復嚥令⬤氣退止但¶
⬤口中清水甘泉生即是⬤退五藏凉也若¶
口中津液冷淡無味或呵過多心頭汪汪然¶
食飲無味不受水則是冷狀也即當吹以温<md:KR5d0055_HFL_060-022a>¶
<pb:KR5d0055_SBCK_060-22a>
之如温⬤法伺⬤口美心調温即止黃庭經¶
云玉池清水灌靈根審能修之可長存又云¶
漱嚥靈液災不干¶
飲食調護訣¶
訣曰服氣之後所食須有次第可食之物有¶
益不可食之物必有損損宜永斷益乃恒服¶
毎日平旦食少許淡水粥或胡麻粥甚益人¶
治脾氣令人足津液日中淡麵餺飥及餅並¶
佳祗不得承⬤食之勃亂正氣也煑葱薤羹¶
可佳飯必粳米大麥麵益人服氣之人經四<md:KR5d0055_HFL_060-022b>¶
<pb:KR5d0055_SBCK_060-22b>
時甚宜服食之此等物不必日日食之任隨¶
臨時之意欲食之鹿肉作白脯食之佳如是¶
齋戒即不得食也三十六禽神直日其象鳥¶
並不可食⬤栗之徒兼䭔餅亦得食也作可¶
餧愼勿飽飽則傷心氣⬤難行凡⬤麵蘿蔔¶
羹切忌切忌鹹酸辛物宜漸漸節之每食畢¶
即須呵出口中食毒濁氣永無患矣服氣之¶
人膓胃虚淨生冷醋滑粘膩陳硬腐敗難消¶
之物不用食若偶然食此等之物一口所在¶
處必當微痛愼之但食軟物乃合宜也每食<md:KR5d0055_HFL_060-023a>¶
<pb:KR5d0055_SBCK_060-23a>
先三五嚥氣而喫食令作主兼吞三五粒生¶
椒佳也食畢更吞三粒下徒引氣此物能消¶
食引氣向下通三焦利五藏趂濁穢消宿食¶
助正氣也宜長久服之能辟寒⬤暑濕明目¶
生髪治氣功力不可具述備在太清經中服¶
椒别有方服⬤有氣下則泄之愼而勿留留¶
則恐爲疾每空腹隨性飲一兩盃清酒甚佳¶
冬温夏冷助正氣排遣諸邪其功不細戒在¶
多多則惛醉醉則傷神損壽若遇尊貴不獲¶
巳即宜飲放即呵三五口飲併即大開口十<md:KR5d0055_HFL_060-023b>¶
<pb:KR5d0055_SBCK_060-23b>
數下以遣出麴蘖之毒調治之常時飲一二¶
升徐徐飲之亦不中酒兼不失食味亦不退¶
乃如故矣不用衝生産死亡并六畜一切穢¶
惡不潔之氣並不宜及門况近之耶甚不宜¶
正氣如不意卒逢以前諸穢惡速閉氣上風¶
閉目速過便求一兩盃酒以蕩滌之覺氣入¶
腹不安即須調氣過出濁氣即却嚥下更納¶
新氣以意送之當以手摩之則便舍椒及飲¶
一兩盃酒令散矣如不肯散即不須過理逼¶
任出無苦此則上焦擁故終須調氣理之使<md:KR5d0055_HFL_060-024a>¶
<pb:KR5d0055_SBCK_060-24a>
和平也而食油膩辛味甚犯正氣切意省之¶
尚知向犯者使勿忤也亦有服氣一年通氣¶
二年通氣實三年功成元氣凝實縱有觸犯¶
無能爲患日服千嚥不足爲多返老還童漸¶
從此矣氣化爲津津化爲血血化爲精精化¶
爲髓髓化爲䈥一年易氣二年易血三年易¶
脉四年易肉五年易髓六年易䈥七年易骨¶
八年易髪九年易形即三萬六千眞神皆在¶
身中化爲仙童號曰眞人矣勤修不倦怠則¶
⬤節相連五藏牢固黄庭經云千千百百自<md:KR5d0055_HFL_060-024b>¶
<pb:KR5d0055_SBCK_060-24b>
相連一一十十似重山是内氣不出外氣不¶
入寒暑不侵刀兵不害昇騰變化素同三光¶
也¶
休糧訣¶
訣曰凡欲休糧但依前勤修三年之後正氣¶
流通髓實骨滿百神守位三尸遁逃如此漸¶
不欲聞五味之氣常思不食欲絶則絶不爲¶
難也但覺腹空即須嚥氣無問早晩何論限¶
約久久自知節候無煩其言何用藥物大抵¶
服藥之人多不能服氣終日區區但以藥物<md:KR5d0055_HFL_060-025a>¶
<pb:KR5d0055_SBCK_060-25a>
爲務身形不得精實固爲未得亦非上士用¶
心也黄庭經云百榖之實土地精五味外羙¶
邪魔腥臭亂神明胎氣零那從返老却還嬰¶
何不食氣太和精故能不死入黄寧此之謂¶
也¶
愼守訣¶
訣曰世上之人多⬤慾傷生伐命今古共焉¶
不早自防追悔何及夫人臨終方始惜其身¶
命罪定而後思善事病成方求其藥天網巳¶
發何可救之故賢哲上士惜未絶之命防未<md:KR5d0055_HFL_060-025b>¶
<pb:KR5d0055_SBCK_060-25b>
禍之禍理未病之病遂拂衣人寰攝心歸道¶
道者氣也氣者心之主精者命之根愛精重¶
氣然後身心保之矣黄庭經云方寸之中謹¶
蓋藏精神還老復丁壯養子王樹令如杖急¶
固子精以自償又曰長生至愼房中急何謂¶
死作令神泣若當決海百瀆傾葉去樹枯失¶
青青夫長生久視未有不愛精保氣能致之¶
隂丹内御之道世莫得知雖務於氣而不解¶
絶情慾亦未免殃矣故曰人自失道非道失¶
人人常去生非生去人修養君子自保省爾<md:KR5d0055_HFL_060-026a>¶
<pb:KR5d0055_SBCK_060-26a>
服氣胎息訣¶
訣曰精者氣也氣者道也先叩齒三十六通¶
右轉頭一匝如⬤引頸其胎息上至咽喉即¶
嚥之如此三遍方閉口以舌内外摩料取津¶
滿口漱流昂頭嚥之上補泥丸泥丸即昂頭¶
是也下潤五藏老子曰甘雨潤萬物胎津潤¶
五藏晝夜不寐乃成眞人上致神仙下益壽¶
考在身所有疾苦想氣送至所苦處即愈眞¶
氣逐濁氣上衝下泄覺神清爽則氣自沖和¶
故聖人有言夫人在氣中氣在人中人不離<md:KR5d0055_HFL_060-026b>¶
<pb:KR5d0055_SBCK_060-26b>
氣氣不離人人藉氣而生因失氣而死死生¶
之理盡在氣也但調得其氣求死不得則每¶
夜半及五更展兩脚握固展手去身五寸其¶
枕不得過二寸閉目依前法嚥之梳洗訖以¶
煖一盃酒飲之益胎息潤六府引氣開百⬤¶
昔峨眉山仙人幽袐法此不可言也老君曰¶
靈芝玉英並在其腹名山大澤取藥服之與¶
道甚乖吾道甚易但能行之早起展兩脚喘¶
息匀以兩手义腦後手前拽頭向後拽頓如¶
此三畢兩手相义向前拽前拽三兩遍左右<md:KR5d0055_HFL_060-027a>¶
<pb:KR5d0055_SBCK_060-27a>
掣三二十遍畢嚥津二十遍如覺四體不和¶
即乃舌漱液三二十嚥流却疾去萬金不傳¶
非其人造次傳者殃及三代也¶
胎息經¶
胎從伏氣中結(臍下三寸爲氣海亦爲下丹)¶
(田亦爲玄牝世人多以口鼻爲玄牝非也口)¶
(鼻即玄牝出入之門蓋玄者水也牝土母也)¶
(世人以隂陽氣相感結於水母三月胎結十)¶
(月形體具而生人修道者常伏其氣於臍下)¶
(守其神於身内神氣相合而生玄胎玄胎旣)<md:KR5d0055_HFL_060-027b>¶
<pb:KR5d0055_SBCK_060-27b>
(結乃自生身即爲内丹不死之道也)氣從有¶
胎中息(神爲氣子氣爲神母神氣相逐如形)¶
(與影胎母旣結神子自息即元氣不散)氣入¶
身來爲之生神去離形爲之死(西昇經云身)¶
(者神之舍神之主也主人安靜神即居之主)¶
(人躁動神即去之神去氣散其可得生是以)¶
(人耳目手足皆不能自運必假神以御之學)¶
(道養生之人常拘其神以爲身主主旣不去)¶
(宅豈崩壞也)知神氣可以長生固守虚無以¶
養神氣(道經云我命在我不在天也所患人)<md:KR5d0055_HFL_060-028a>¶
<pb:KR5d0055_SBCK_060-28a>
(不能知其道復知而不行知者但能虚心絶)¶
(慮保氣養精不爲外境愛欲所牽恬惔以養)¶
(神氣即長生之道畢矣)神行即氣行神住即¶
氣住(所謂意是氣馬行止相隨欲使元氣不)¶
(離玄牝即先拘守其神神不離身氣亦不散)¶
(自然内實不飢不渴也)若欲長生神氣相注¶
(相注者即是神氣不相離玄綱云纎毫陽氣)¶
(不盡不爲⬤纎毫隂氣不盡不爲仙元陽即)¶
(陽氣也食氣即隂氣也常減食節欲使元氣)¶
(内運元氣旣壯即隂氣自消陽壯隂衰則百)<md:KR5d0055_HFL_060-028b>¶
<pb:KR5d0055_SBCK_060-28b>
(病不作神安體恱可覬長生)心不動念無來¶
無去不出不入自然常住(神之與氣在母腹)¶
(中本是一體之物及生下爲外境愛慾所牽)¶
(未嘗一息暫歸於本人知此道常泯絶情念)¶
(勿使神之出入去來能行不忘久而習之神)¶
(自住之矣)勤而行之是眞道路(修眞之道備)¶
(盡於斯然聖人之言其可忘歟)¶¶¶
雲笈七籖卷之六十
<pb:KR5d0055_SBCK_060-29a>
<md:KR5d0055_HFL_061-001a>¶
<pb:KR5d0055_SBCK_061-1a>
雲笈七籖卷之六十一　從一
