# -*- mode: mandoku-view -*-
#+TITLE: 雲笈七籖
#+DATE: 2015-09-11 07:40:18
#+PROPERTY: BASEEDITION HFL
#+PROPERTY: WITNESS SBCK
#+PROPERTY: JUAN 95

法性虛妄¶
妙林經云天尊告度命真士曰所謂安樂皆¶
從心生心性本空云何修行知諸法空乃名¶
安樂譬如愁人心意昏亂煩毒⬤悶於此人¶
前設諸幻術木男木女木牛木馬羅列施張¶
作諸戲術愁者見之如生平牛馬相息諸煩¶
憒心意泰然我今亦爾一切衆生虚妄愁毒<md:KR5d0055_HFL_095-001b>¶
<pb:KR5d0055_SBCK_095-1b>
未能安樂是故我⬤修諸功德無量無邊及¶
諸往生不思議土若知虚妄本無所有一切¶
衆生舉足行⬤諸所作爲悉不思議若知清¶
靜自在無礙心所求願恣意充足若有修善¶
當得往生三清妙土如此方便止彼虚妄而¶
實未曽有彼三清常樂境界之所希望若欲¶
速得三清寳城常樂淨土當以大乗無上慧¶
心觀我身相從無量劫因何法生旣知無因¶
乃知我以無我故是我身常在三清常樂淨¶
土<md:KR5d0055_HFL_095-002a>¶
<pb:KR5d0055_SBCK_095-2a>
　　　道性因縁¶
海空智藏作禮問言天尊我今思念萬兆造¶
化之由云何一切諸法各有道性從因縁生¶
以是因縁應有⬤耶應無⬤耶是五隂耶是¶
六塵耶天尊答曰譬如衆生臨欲終時如日¶
之没臨欲没時山陵堆阜影見東移理無西¶
没衆生業果亦復如是此五隂滅彼五隂生¶
譬如燈明暗滅燈滅暗生譬如泥瓶泥與瓶¶
合泥滅瓶成而是泥相終不名瓶瓶雖非泥¶
不餘處來以泥因縁而生是瓶五隂生滅亦<md:KR5d0055_HFL_095-002b>¶
<pb:KR5d0055_SBCK_095-2b>
復如是有煩惱故名為繫縳無煩惱故名為¶
解脱譬如眼根開時見色閉時無見煩惱繫¶
縛合散生滅更無别法衆生五隂亦復如是¶
　　　本性淳善¶
天尊吿最勝童子當知夫一切六道四生業¶
性始有識神皆悉淳善唯一不雜與道同體¶
依道而行行住起臥語黙飲食皆合真理如¶
魚在水始生之初便習江湖不假教令亦如¶
玉質本白黛色本青火性本⬤水性本冷不¶
關習學理本自然一切衆生識神亦復如是<md:KR5d0055_HFL_095-003a>¶
<pb:KR5d0055_SBCK_095-3a>
禀乎自然自應道性無有差異云何而生種¶
種惡縁地獄餓⬤畜生等報當知皆是六根¶
所引所以六根六濁六情六染是四大結能¶
生種種善惡業因増長三途種種知惱能斷¶
無始以來一切善本又真人決理禮白天尊¶
旣言一切衆生有神識初淳善不雜行必合¶
規動應真理進退俯仰行住起臥莫有失節¶
一一諸法皆合道宗無有差異若如此者衆¶
生所見及與所聞動止所為云何得染麤⬤¶
之事天尊曰譬如氷寒之堂淳以氷凍而為<md:KR5d0055_HFL_095-003b>¶
<pb:KR5d0055_SBCK_095-3b>
梁柱床席屏幃莫非氷結就此中間云何得¶
火云何得⬤煩惱之患一切衆生識神之初¶
亦復如是本旣為善所習復善云何獲種種¶
果報又復天尊譬如百和之香共在一篋之¶
内芬芳流溢無有一家臭⬤之氣識神之初¶
亦復如是本旣香潔滓⬤無方又復天尊譬¶
如日光炅發明照於其中間了無暗黒識神¶
之初亦復如是本旣曉了冥昧云何猶復並¶
用我今有疑世間不容於善法中生無量惡¶
唯願大德為我解説令諸衆㑹悉皆洗然離<md:KR5d0055_HFL_095-004a>¶
<pb:KR5d0055_SBCK_095-4a>
諸疑滯爾時天尊安詳答言決理真人如斯¶
切問不可思議汝等巳曽親近無量無邊一¶
切真人供養無量無邊一切天尊通達大智¶
曉了無礙故能發此微妙之言我當為汝具¶
實解説汝等諦聽勿生疲怠決理大真夫人¶
心法不可全以譬喻如氷凍瑠璃香等所以¶
爾者如此物等皆為靜法其安謚不能變易¶
是以其體不能生他以静因故物不能入此¶
譬為異若喻日者是義或同所以爾者日不¶
恒明不恒正有時薄蝕有時昊⬤心法亦爾<md:KR5d0055_HFL_095-004b>¶
<pb:KR5d0055_SBCK_095-4b>
遷動不定染滯所驅貪著利已所招爾¶
　　　有為無為法¶
爾時天尊告海空智藏言汝勿邪疑執有著¶
相以尋至真無上之道寧可得乎真士當知¶
一切諸法有為性相悉皆滅壞無有常住所¶
以者何三界之所行諸法是知因衆生心力¶
衆生之性念念生滅有為之法亦復皆爾念¶
念生滅即其生時巳是滅相即其實時便生¶
空相有不常故故謂為空無為之法不可毀¶
滅不可測量若有感應則隨事顯若無感應<md:KR5d0055_HFL_095-005a>¶
<pb:KR5d0055_SBCK_095-5a>
湛然⬤存以是當知繼有為者則有滅相有¶
滅相故是謂為空無所繼者則無毀壞無毀¶
壞故是謂為有汝當思惟善加分别一切妙¶
法本源所在¶
　　　觀四大相¶
上真童子曰觀諸衆生四大之相何大是我¶
如空中雲如⬤時火如電中光如水中月如¶
幻如化如鏡中像如空中響色想行識悉皆¶
如是衆生心相不可思議非是二乗之所能¶
了大哀天尊衆生之相亦復如是不來不去<md:KR5d0055_HFL_095-005b>¶
<pb:KR5d0055_SBCK_095-5b>
非有非無非内非外來無所從去無所至而¶
常流轉妄受若皆以衆生無始以來染著我¶
故増長惡根受大煩惱無有窮盡衆生之相¶
烟煴之温神本澄清湛然無雜一切法本從¶
中而有以是因縁一切衆生善惡諸業唯一¶
心作更無餘法是故衆生不來不去不有不¶
無同等虚空無分别相大哀天尊我觀衆生¶
相法如是¶
　　　色身煩惱¶
海空智藏白天尊言大哀天尊云何凡夫不<md:KR5d0055_HFL_095-006a>¶
<pb:KR5d0055_SBCK_095-6a>
見煩惱於煩惱中當有身耶過去世中身本¶
有耶未來見在是身有耶是身無耶若有身¶
者即是色耶即非色耶身屬他耶不屬他耶¶
非屬他耶非不屬他耶有命無身耶無命有¶
身耶有身有命耶無身無命耶身之與命俱¶
有常耶俱無常耶常無常耶非常非無常耶¶
爾時天尊安心含笑答海空言善哉善哉善¶
男子一切凡夫有身無身煩惱之身何以故¶
煩惱身者囊裏膿血障於道性是故衆生不¶
悟煩惱有真道性真道之性不在内耶不在<md:KR5d0055_HFL_095-006b>¶
<pb:KR5d0055_SBCK_095-6b>
外耶不在中間亦不有耶亦不無耶非過去¶
耶非見在耶非未來耶非色心耶非自他耶¶
非有命耶非無命耶非有身耶非無身耶非¶
有常耶非無常耶爾時海空稽首作禮白天¶
尊言如是所説非有身耶非無身耶云何煩¶
惱障於道性道性之身從父母耶從微塵耶¶
從幻化耶從自然耶從虛空耶從變易耶從¶
善生耶從惡生耶從畜生耶從地獄耶從天¶
上耶若從父母生道性者云何父母是煩惱¶
耶非煩惱耶若是煩惱云何能生真道性者<md:KR5d0055_HFL_095-007a>¶
<pb:KR5d0055_SBCK_095-7a>
若是真生真性應常云何真性從煩惱生若¶
從煩惱煩惱之障或墮於地獄道性之生亦¶
墮地獄若是不墮云何道性從煩惱生若無¶
煩惱云何煩惱障於道性以是義故唯願慈¶
尊垂哀愍説時衆顒顒欲有所聞爾時天尊¶
發微妙音答海空言善男子言道性者無性¶
之性非有法性非無法性道性之生亦有亦¶
無善男子言道性者非有身生非無身生非¶
非無有非非有無亦有身生亦無身生善男¶
子云何煩惱障於道性言道性者即煩惱生<md:KR5d0055_HFL_095-007b>¶
<pb:KR5d0055_SBCK_095-7b>
非煩惱生亦是煩惱生是煩惱亦非煩惱云¶
何障於道性善男子譬如黒雲障於日光之¶
光不生不滅不去不來不有不無道性之生¶
亦復如是善男子道性之生非父母生是父¶
母生何以故若父母生父母生巳生無所生¶
無生之生譬如花果花生無果果生無花道¶
性之生亦復如是道性云何從父母生善男¶
子云何道性從微塵生言道性者是微塵生¶
非微塵生是幻化生非幻化生是自然生非¶
自然生是虛空生非虚空生是變易生非變<md:KR5d0055_HFL_095-008a>¶
<pb:KR5d0055_SBCK_095-8a>
易生是善因生非善因生是惡因生非惡因¶
生是畜生生非畜生生是地獄生非地獄生¶
是天上生非天上生以是因縁無生之生生¶
生無生非無法生非有法生若如是者生相¶
不生若是無者無生不無不無不有是為道¶
性道性之生生之所生生生不生善男子向¶
難云若從父母生道性者云何父母是煩惱¶
耶善男子今當為説道性者從父母生善男¶
子譬如蓮花從淤泥生之生亦不是泥亦不¶
非泥道性之生亦復如是亦是父母亦非父<md:KR5d0055_HFL_095-008b>¶
<pb:KR5d0055_SBCK_095-8b>
母善男子譬如人寄屋生屋非有人道性之¶
生亦復如是如木寄生隨木而生生非木種¶
道性之生亦復如是生於煩惱非煩惱云道¶
性猶如虛空相不可得以是當知非煩惱本¶
亦非衆生亦非非衆生善男子一切衆生若¶
非父母因縁而生不識因縁妄造諸惡生分¶
别想不信經典不愛衆生任命死生無復極¶
巳以是因縁分别善惡不攝六情生種種愛¶
誹謗一乗海空寶藏聞説不聞聽⬤不聽起¶
種種念以是因縁或得⬤病或得聾盲或受<md:KR5d0055_HFL_095-009a>¶
<pb:KR5d0055_SBCK_095-9a>
畜生牛馬猪犬或受人形六根不具雖有人¶
形而無情智¶
　　　栰喻¶
海空智藏經云昔有國王以四虎令人養食¶
瞻視臥起摩洗虎令曰若令一虎生瞋恚者¶
我依律法當斬汝命爾時其人聞王教令心¶
大怖畏惶惶無所於是思惟捨虎而走爾時¶
大王聞人巳走即遣少剛㧞刀隨之其人回¶
顧見後少剛即便疾走是時少剛以惡方便¶
即藏持刀宻遣一人假為親善而語之言汝<md:KR5d0055_HFL_095-009b>¶
<pb:KR5d0055_SBCK_095-9b>
可來還其人不信即入空城而自匿旣入城¶
中視諸精舍悉空無人旣不見人即便坐臥¶
聞空中聲咄哉男子此城空曠無有人居今¶
夜當有四百賊來汝設遇者命不安全汝當¶
云何而得免之爾時其人益増恐怖復捨而¶
去路礙河水漂流無有船舫心又愁煩即取¶
種種草木爲栰復更思惟我必住此當爲猛¶
虎之所危害若渡此河栰不可依當没水死¶
終不爲彼虎所傷害即推草栰置之水中身¶
⬤其上還動手足截流而去當到彼岸安隱<md:KR5d0055_HFL_095-010a>¶
<pb:KR5d0055_SBCK_095-10a>
如故心大懽喜¶
　　　病⬤¶
天尊告善種王曰我⬤病者即是煩惱煩惱¶
旣空病法亦空病法旣空身法亦空何以故¶
煩惱身者如幻夢故以是因縁以空為空善¶
種白言地水火風四大之中何大是身答云¶
煩惱身者非地大生不離地大水火風大亦¶
復如是一切衆生煩惱身者從四大起以之¶
為病是故真士隨之為病於是善種得聞説¶
巳即起作禮讃歎一乗海空智藏是我大師<md:KR5d0055_HFL_095-010b>¶
<pb:KR5d0055_SBCK_095-10b>
為我軰説言病諸行無常身法無我不⬤海¶
空厭離於身⬤身有苦不説常樂玄都玉京¶
教導三乗為諸衆生作大橋梁度生死海於¶
空城中託身有疾哀彼衆生令識宿世億劫¶
中苦當念饒益一切衆生修弘福田念於衆¶
生勿令憂惱勸助衆生勤行進道作大醫王¶
療治衆生一切病根慰喻衆生以疾而卧爾¶
時海空智藏告善種王汝等勿疑我身疾者¶
而言無疾今我疾者皆前世因妄相顛倒諸¶
煩惱生無有實法惟之為疾所以者何四大<md:KR5d0055_HFL_095-011a>¶
<pb:KR5d0055_SBCK_095-11a>
合故假名為身四大無主身亦無著今我疾¶
者皆由身起是故於身不應生著善種王旣¶
知病本即除我想及煩惱想當滅法想汝等¶
大王應作是念但以衆法合成此身我身之¶
身唯起滅法此法身者各不相知起時不言¶
我起汝滅滅時不言我滅汝起我念衆生亦¶
復如是善種大王汝等當知應作是念此法¶
身者亦是顛倒是我身者即是大患汝等應¶
當厭離此身云何為離我所離我所者即離¶
二法離二法者不念内外諸法平等云何平<md:KR5d0055_HFL_095-011b>¶
<pb:KR5d0055_SBCK_095-11b>
等我等常樂清靜内外無我我亦清靜此二¶
法者悉皆空空以何為空但以名字名字故¶
空如此二法無決定性得是平等無有餘病¶
唯有空病空病亦空了空病故是我有病今¶
我病者無受而受説身無常法相不滅而取¶
證信故設有身普念衆生發大慈心説一乗¶
藏調伏我身亦當調伏一切衆生除種種病¶
今我説病為斷衆生攀縁病本諸根若盡是¶
我無病善種大王若有一人有疾而卧汝等¶
應當作如是念諸法無我我身無常若空非<md:KR5d0055_HFL_095-012a>¶
<pb:KR5d0055_SBCK_095-12a>
我雖身有疾在生死中化度一切而不厭倦¶
是名方便汝等又復念於我身身不離身是¶
病是身悲新悲故是惠方便設身有病而寂¶
寞故莫知方便善種大王若有衆生有疾而¶
臥不作是念不調伏心不厭離身而貪求愛¶
如是人者是愚人法當知是人不離生死地¶
獄若有一人有疾而卧念想法法若空無我¶
是我身疾在生死中而不生死無生死故生¶
死無我我於生死亦無汙行住於常樂亦不¶
常樂不寂靜故是海空行如是之行永離生<md:KR5d0055_HFL_095-012b>¶
<pb:KR5d0055_SBCK_095-12b>
死煩惱域中雖有我身不依身心雖在三界¶
不壞法性雖行於空亦無空想又告善根長¶
者大王我身雖病為諸衆生有疾而卧雖行¶
無相為彼衆生而現受作雖行無動為彼衆¶
生而作動相種種演説雖行一乗海空智藏¶
為彼衆生而遍現微塵之身雖行智慧轉大¶
法輪為彼衆生無明暗室現大道光照彼煩¶
惱俱發善心行一乗行説是語巳善種大王¶
及諸羣臣八千餘人皆發善心¶
　　　求道二患<md:KR5d0055_HFL_095-013a>¶
<pb:KR5d0055_SBCK_095-13a>
天尊告度命真士曰修身求道具有二患一¶
者由有惡患二者見有身故如是二患道之¶
大病是故衆生若欲求道當以大乗無上慧¶
心觀我身相旣了無身三業自淨修六度行¶
行四等心是名隨順方便引接譬喻如行客¶
隔礙湯谷欲到彼岸無因得過假借舟航以¶
濟沈溺旣至彼岸向之舟航無所用之六度¶
四行亦復如是為諸衆生未能體了無生道¶
岸是故假借六度安慰其心令得調伏即了¶
無身得致道地六度諸行無所復用度命又<md:KR5d0055_HFL_095-013b>¶
<pb:KR5d0055_SBCK_095-13b>
言大德天尊所説譬喻要妙深逺一切衆生¶
修衆行以求度世旣得度巳無所復行如是¶
一切成真得道無所行邪旣無所行應失大¶
悲云何大道於衆生常行四弘以度衆苦天¶
尊答曰度命真士天尊大聖濟生度苦無彼¶
此故無愛憎故無成壞故無得失故譬如橋¶
梁無心度物不揀浄⬤是人非人牛馬騾驢¶
皆悉通過天尊大聖無心大度亦復如是雖¶
度衆生無彼此相無愛憎相無成壞相無得¶
失相猶如大海容納百川無増無滅無⬤無<md:KR5d0055_HFL_095-014a>¶
<pb:KR5d0055_SBCK_095-14a>
淨無心簡擇¶
　　　夢喻虛妄¶
天尊謂正見童子曰十方天尊出現於世爲¶
欲斷諸衆生虛妄⬤此妙經深邃之法諸衆¶
生各得淨慧明了法性無所障翳知諸法空¶
本無虛妄虛妄旣空心性清靜乃知十方一¶
切天尊無出没相以是之故十方天尊出現¶
於世得大利益一切衆生皆得正見泰然安¶
樂譬如夜夢見諸毒蛇開利牙齒近來逼身¶
擬作吞噬心神惶懼東西馳走呌聲烈天迷<md:KR5d0055_HFL_095-014b>¶
<pb:KR5d0055_SBCK_095-14b>
悶躃地床邊覺人呼之曰咄哉睡夢如斯呌¶
耶而其夢人忽然睡覺申舒手足乃知夢見¶
虚妄非真心意正定泰然安樂一切衆生同¶
在三界無明巨室諸所為作皆悉夢幻無有¶
真實天尊大聖⬤此大乗微妙經典覺悟一¶
切令得正見¶
　　　散花喻¶
真藏經云天尊在靈解山散本微花其華飄¶
颻遍滿法界非青非白非赤非黒非長非短¶
非大非小非廣非狹入於細微離諸色像華<md:KR5d0055_HFL_095-015a>¶
<pb:KR5d0055_SBCK_095-15a>
中有自然之果其果圓浄具一切味非一切¶
味具一切聲非一切聲具一切色非一切色¶
具一切香非一切香具一切觸非一切觸具¶
一切法非一切法具一切智非一切智其果¶
名具慈甘泉得此泉味自然飽滿無飢無渴¶
姿容端正妙麗希有到靈解山不生不滅湛¶
然常住證無生果爾時衆中有一童子名曰¶
善達從坐而起上白天尊不審本微之華中¶
有自然之果散滿法界盡諸微塵無大不覆¶
無小不入爲赤爲白爲青爲黒爲長爲短爲<md:KR5d0055_HFL_095-015b>¶
<pb:KR5d0055_SBCK_095-15b>
大為小為廣為狹為見為聞為來為去為天¶
為地如是華果浩溥周普徧成法界不可思¶
議不審一切衆生同禀一華云何諸縁各有¶
差别善惡不同生死之業苦樂殊形返覆往¶
還受生各異或生邊夷或生中國或生奴婢¶
或生人王或生貧賤或生富貴或生跛躃或¶
生具足或生愚癡或生智慧或生慳貪或生¶
布施或生好殺或生慈悲或生五逆或生孝¶
順或生受苦或生受樂或生聾盲或生聦⬤¶
或生禽蟲或生魚鼈如此業報種種不同唯<md:KR5d0055_HFL_095-016a>¶
<pb:KR5d0055_SBCK_095-16a>
願慈悲分别解釋天尊告善達童子曰一切¶
法生皆從一本微華種種相好衆生迷惑不¶
自覺知於實相中横生顛倒法成受苦見懲¶
自生不孝慈愛逺離失本求末冥冥不曉長¶
處闇中無有解脫慈慜種種濟度顯法因由¶
衆中疑惑不了業縁諸法空寂畢竟無我推¶
問東方生物有邊崖不南方顯照有極源不¶
西方衰殺有情變不北方冥昧有窮通不色¶
聲香味觸有色聲香味觸不貪嗔癡縛有貪¶
嗔癡⬤不善惡行業可修不也大師所顯推<md:KR5d0055_HFL_095-016b>¶
<pb:KR5d0055_SBCK_095-16b>
問諸法行業並無所得云何差别苦樂不同¶
天尊曰諸法幻生幻生幻滅諸法幻滅幻滅¶
幻生如是幻相生滅幻無生滅幻相去來幻¶
無去來幻相貪癡幻無貪癡幻相取捨幻無¶
取捨幻相煩惱幻無煩惱幻相恩愛幻無恩¶
愛幻相差別幻無差别幻相一切衆生業縁¶
端正生滅無幻來去無幻貪癡無幻取捨無¶
幻煩惱無幻恩愛無幻差别無幻如是空寂¶
究竟道塲善達聞之忽然覺悟¶
　　　論種子<md:KR5d0055_HFL_095-017a>¶
<pb:KR5d0055_SBCK_095-17a>
天尊告曜明真人曰向問言譬如種子種子¶
不壞牙莖枝葉花實等法從何而生吾今問¶
子種子壞邪牙實生邪種子若壞壞則無因¶
無因有果斯無是處牙生種壞壞則不生壞¶
爲生因亦非有是當知種子牙莖枝葉花實¶
非生非壞非因非果非不因果煩惱真相亦¶
復如是非前非後非一非異非不一異又語¶
曜明汝爲種子壞乃牙生今又問種子牙壞¶
時生耶未壞生耶壞後生耶若壞時生者以¶
壞爲生生則不生生則壞者以生爲壞壞則<md:KR5d0055_HFL_095-017b>¶
<pb:KR5d0055_SBCK_095-17b>
不壞云何種壞而得生牙譬如䕃壞身則不¶
生無蔭有身理則不然以是當知種子旣壞¶
牙則不生無種有牙理亦不然是故我言壞¶
則不生若有説壞生者與壞同體云何得生¶
譬如一身諸根同體云何頭壞而得足生理¶
則不然以是當知種子壞時牙則不生生壞¶
同體理亦不然是故我言壞時不生壞後生¶
者生滅相離云何為因譬如種巳先滅滅即¶
無牙云何牙後從敗種生以是當知壞後不¶
生壞巳牙生理亦不然是故我言種子壞後<md:KR5d0055_HFL_095-018a>¶
<pb:KR5d0055_SBCK_095-18a>
牙亦不生又語曜明種壞牙生生壞一耶生¶
壞異耶生壞一者壞相相違云何同體滅則¶
不生云何生壞生壞異者異則非因非因生¶
果理則不然譬如虛空非兔角因虛空非因¶
生兔角果理則不然以是當知異亦不生云¶
何不生又語曜明未壞生者則種子體中未¶
變未變牙生則無因無因有果無種有耶理¶
則不然猶如無形影則不生形若未生有影¶
生者當知此影不從形生譬如麻子未壞油¶
則不生以是當知未壞不生云何有生又語<md:KR5d0055_HFL_095-018b>¶
<pb:KR5d0055_SBCK_095-18b>
曜明壞後生者彼種巳滅滅則無因滅後生¶
牙始生生則非果彼種滅巳有牙生者理則¶
不然猶如無乳酪則不生若無彼乳而有此¶
酪是則酪有不從乳生以是當知壞後不生¶
云何有生檢求生相畢竟永滅不可得故是¶
故無生¶
　　　真假¶
昇玄經子明問曰旣無所有以何爲有道陵¶
答曰以無所有而名爲有又問何名所義答¶
曰形聲虛僞故又問何爲虛僞答曰乃不住<md:KR5d0055_HFL_095-019a>¶
<pb:KR5d0055_SBCK_095-19a>
故又問云何不住答曰速變異故又問雖速¶
變異非無所有也旣已變異果是有物可變¶
安得云無答曰向變異者亦不言都無如虛¶
空耶但言一切所有皆為非真生者必死有¶
者必無成者必壞盛者必衰少壯必老向有¶
今無寒暑推移恍惚無常父母兄弟妻子室¶
家朋友交逰富貴強盛豪勢欣樂未盈幾時¶
豁然分散死亡别絶老病衰耗諍訟忿恨失¶
心䘮志諸如此者憂惱萬端皆為虚幻無一¶
真實惟賢人道士知此非真是虛偽法思惟<md:KR5d0055_HFL_095-019b>¶
<pb:KR5d0055_SBCK_095-19b>
分别得其真性沖漠淡泊守一安神深解世¶
間無所有故即亦俗法守道念真安神無為¶
得不死之術昇仙度世到長夀宫是名得無¶
所得又曰有性常假無性常無雖有二名求¶
之則一是則一體而有二名又曰有無二名¶
生於偽物形見曰有亡形曰無相因而然並¶
非真實¶
　　　空法¶
天尊告遍通真人曰空不可説我今説空虛¶
空旣空我説亦空以是當知世間虚妄本無<md:KR5d0055_HFL_095-020a>¶
<pb:KR5d0055_SBCK_095-20a>
所有我説世間不墮虚妄何以故虚妄本無¶
所有我説世間不墮虛妄何以故虚妄性空¶
我説虚妄説妄亦空是故我説不虛妄遍通¶
白言大德天尊所説世間一切皆空隨順衆¶
生有何利益天尊答曰遍通眞士為化引故¶
得出離故入空門故滅諸見故了無相故明¶
無作故一切諸行畢竟寂滅永不復生旣不¶
生滅常住不動是故我今以大悲心隨順世¶
間令諸衆生得此大利¶
雲笈七籖卷之九十五<md:KR5d0055_HFL_095-020b>¶
<pb:KR5d0055_SBCK_095-20b>
<md:KR5d0055_HFL_096-001a>¶
<pb:KR5d0055_SBCK_096-1a>
雲笈七籖卷之九十六　以六¶
　
