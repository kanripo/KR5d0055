# -*- mode: mandoku-view -*-
#+TITLE: 雲笈七籖
#+DATE: 2015-09-11 07:40:14
#+PROPERTY: BASEEDITION HFL
#+PROPERTY: WITNESS SBCK
#+PROPERTY: JUAN 80

政九¶
　符圗¶
　　　五嶽真形圖序¶
　　　　　東　方　朔¶
五嶽真形者山水之象也盤曲迴轉陵阜形¶
勢髙下參差長短卷舒波流似於舊筆鋒芒¶
暢乎嶺⬤雲林⬤黄有書字之狀是以天真¶
道君下觀規矩擬縱趣向因如字之韻而隨¶
形而名山焉子有東嶽真形令人神安命延<md:KR5d0055_HFL_080-001b>¶
<pb:KR5d0055_SBCK_079-1b>
存身長久入山履川百芝自聚子有南嶽真¶
形五瘟不加辟除火光謀惡我者反還自傷¶
子有中嶽真形所向唯利致財巨億願願克¶
合不勞身力子有西嶽真形消辟五兵入陣¶
刀刃不傷山川名神尊奉伺迎子有北嶽真¶
形入水却災百毒滅伏役使蛟龍長享福禄¶
子盡有五嶽真形横天縱地彌綸四方見我¶
懽悦人神攸同黄帝徴師諸侯與蚩尤戰於¶
涿鹿之野遂擒之諸侯咸宗軒轅爲天子代¶
神農氏是爲黄帝天下有不順者從而征之<md:KR5d0055_HFL_080-002a>¶
<pb:KR5d0055_SBCK_079-2a>
破山通道未嘗寧居東至于海登太山及岱¶
宗西至崆峒登鷄頭南至于江登熊湘北遂¶
獯鬻登符釡山而邑于涿鹿之阿遷徙徃來¶
無有常處察四嶽並有佐命之山而南嶽獨¶
孤峙無輔乃章詞三天太上道君命霍山⬤¶
山為儲君奏可帝乃自造山躬寫形像連五¶
圗之後又命拜青城為丈人署廬山為使者¶
形皆以次相續此道始於黄帝耳¶
東嶽太山君領羣神五千九百人主治死生¶
百⬤之主帥也血食廟祀所宗者也世俗所<md:KR5d0055_HFL_080-002b>¶
<pb:KR5d0055_SBCK_079-2b>
奉⬤祠邪精之神而死者皆歸泰山受罪考¶
焉諸得佩五嶽真形入經山林及太山諸山¶
百川神皆出境迎拜子也泰山君服青袍戴¶
蒼碧七稱之冠佩通陽太平之印乗青龍從¶
羣官來迎子¶
南嶽衡山君領仙七萬七百人諸入南嶽所¶
部山山神皆出迎南嶽君服朱光之袍九丹¶
日精之冠佩夜光天真之印乗赤龍從羣官¶
來迎子¶
中嶽嵩髙君領仙官玉女三萬人道士入其<md:KR5d0055_HFL_080-003a>¶
<pb:KR5d0055_SBCK_079-3a>
中嶽所部名靈皆來迎拜中嶽君服黄素之¶
袍戴黄玉太乙之冠佩神宗陽和之印乗黄¶
龍從羣官而來迎子中嶽五土之主子善敬¶
之太上常用三天真人有徳望者以居之¶
西嶽華山君領仙官玉女四千一百人道士¶
入其所部之山川神並來迎華山君服白素¶
之袍戴太初九流之冠佩開天通真之印乗¶
白龍而來迎子¶
北嶽恒山君領仙人玉女七千人道士入其¶
所部之山川神皆來迎北嶽君服⬤流之袍<md:KR5d0055_HFL_080-003b>¶
<pb:KR5d0055_SBCK_079-3b>
戴太真冥靈之冠佩長津悟真之印乗黒龍¶
而來迎子¶
青城丈人黄帝所命也主地仙人是五嶽之¶
上司以總羣官也丈人領仙官萬人道士入¶
山者見丈人服朱光之袍戴蓋天之冠佩三¶
庭之印乗科車從衆靈而來迎子廬山使者¶
黄帝所命秩比御史主總仙官之位盖五嶽¶
之監司道士入其山者使者服朱緋之袍戴¶
平華之冠佩三天真形之印而來迎子亦乗¶
科車<md:KR5d0055_HFL_080-004a>¶
<pb:KR5d0055_SBCK_079-4a>
霍山南嶽儲君黄帝所命衡嶽之副主也領¶
靈官三萬人上調和氣下拯黎民閱校衆仙¶
制命水神是峻險之府而諸靈之所順也道¶
士入其境儲君服青錦之袍戴啟明之冠佩¶
道君之玉䇿而來迎子或乗科車或駕龍虎¶
潜山儲君黄帝所命為衡嶽儲貳時參政事¶
今職似輔佐者也道士入其山者潜山君服¶
紫光繡衣戴參靈之冠佩朱宫之印乗赤龍¶
之車而來迎子¶
諸佐命山君並輔弼嶽君預於位政道士入<md:KR5d0055_HFL_080-004b>¶
<pb:KR5d0055_SBCK_079-4b>
其山佐命服朱袍戴仙華之冠佩太上真形¶
之章而來迎子所乗無常東方朔言古書五¶
嶽真形首目者乃是神農前世太上八㑹羣¶
方飛天之書法始於鳥跡之先代也自不得¶
仙人譯注顯出終不可知也凡道士欲佩圗¶
進取山象及書古文卷畢以此題外面¶
　　　五嶽真形神仙圖記¶
神仙圖曰一切感到妙應備周或天或人或¶
山或水或飛或沉或文或質皆是真精之信¶
有字總號為符符驗證感皆由善功功無妄<md:KR5d0055_HFL_080-005a>¶
<pb:KR5d0055_SBCK_079-5a>
應其路莫因因悟立功其符必現現而未得¶
兼者由功行未充方應修戒積精存神常想¶
真形受符佩服妙氣入身智慧通達達士通¶
人懃宻遵崇消災厭惡精則有徴徴則神降¶
所願必諧是以三五傳用至今但後人善少¶
得之偏頗或時遇值㫖訣不眀眀之者希希¶
故為貴貴不可妄得得不可妄行臣擇君而¶
奏君卜臣而傳傳奏非人兩受災害下未達¶
者上行之宜奏未通者下修之宜潜宻則各¶
保元吉諧和則俱享利貞君臣父子男女師<md:KR5d0055_HFL_080-005b>¶
<pb:KR5d0055_SBCK_079-5b>
朋更相曉喻疑則勿行了然無惑正信同心¶
上下和睦必通神明玉帛鍾鼔禮樂外形三¶
牲百味嗜慾之事日損之教止殺之科明者¶
驚悟不復曲言今録古迹記時不因風移俗¶
易三牲可停觀妙之徒勿拘文以翳理縁本¶
取悟必守源以究流源一生二二為父母不¶
可忘常當存念¶
老君中經曰東王父者清陽之氣也萬神之¶
先治東方下在蓬萊山姓無為字君解人亦¶
有之在頭頂精氣為日在左目中名伏戲字<md:KR5d0055_HFL_080-006a>¶
<pb:KR5d0055_SBCK_079-6a>
偃昌西王母者太陰之氣也姓自然字君思¶
下治崑崙之金城九重雲氣五色萬丈之巔¶
上直北斗華盖紫房北辰之下人亦有之在¶
右目中姓太陰名⬤光字偃玉人須得王父¶
母兩目中護之乃能行步視瞻聰明别知好¶
醜下流諸神如母念子子亦念母精明相得¶
萬世常存人之兩乳萬神精氣陰陽之湊液¶
左乳下有日右乳下有月王父母之宅上治¶
目中遊戲頭上止於乳下宿於絳宫此陰陽¶
之氣人欲長生神仙務和陰陽之氣氣中有<md:KR5d0055_HFL_080-006b>¶
<pb:KR5d0055_SBCK_079-6b>
神神驗有符符次於神神為符本本是誰乎¶
太一父母也太一祖宗源本之主父為東帝¶
母為西君應感赴救隨念而來來無所從而¶
來去無所至而去衆生大感都應有方寓崑¶
萊並立宫殿大㑹集乎太嶽位居五嶽之端¶
符信之始始於此方元氣周迴北斗分下天¶
地交泰父母轉居人能得者混合⬤黄驅使¶
六甲正定五行常以嵗暮三元之朝諸王之¶
辰拜訊父母練符建徳上乗⬤元制化一切¶
賞罰分明始氣蕩滌正之以符常起王初受<md:KR5d0055_HFL_080-007a>¶
<pb:KR5d0055_SBCK_079-7a>
符施行應當拜者皆迴向日晷五嶽眞形神¶
仙圖記並出太玄眞人漢初有司馬季主師¶
事太玄仙女太玄仙女號西靈子都居委羽¶
石室大有宫中有諸妙法五嶽備焉諮受五¶
嶽以奏孝文帝帝不能勤行又教賈⬤⬤未¶
練習粗諳本源文帝受⬤坐於宣室未央殿¶
前正室也祠還致福祚曰釐因問⬤神事⬤¶
具道之帝曰吾乆不見賈生自以爲過之今¶
不及也雖有此言猶斥逺⬤⬤既失志法遂¶
不行後孝武好道少君薦之王母感降圖文<md:KR5d0055_HFL_080-007b>¶
<pb:KR5d0055_SBCK_079-7b>
宣明不能専修俄復散⬤季主同學道士季¶
守及西門君惠圖䜟兼精知劉季當為天子¶
光武中興詣上此科帝務未遑信用踈略建¶
武七年此年日蝕積雨爲災隂陽變怪四方¶
多壘冦逆縱横及至八年上自西征頴川盗¶
賊河東叛逆京師騷動求福神明方士道術¶
頗被信用乃徴道士郭憲代張堪為光禄勲¶
從駕南郊委以祭事遍醮五嶽行戒立功後¶
不能從兹法又絶至桓帝時仲甫賣筭遼刀¶
城市上以供酒脯為百姓祈福外人齎禮即<md:KR5d0055_HFL_080-008a>¶
<pb:KR5d0055_SBCK_079-8a>
皆設之逺近歌恩昏朝所忌李公嘉遁左生¶
微行葛孝先為孫權修之多諸効驗李方回¶
為晉武修之亦有休徴世塵難蕩善始少終¶
元帝過江鮑太⬤頻奏王丞相雅重之鮑為¶
廣州長史南海太守化行丹天傳授葛洪洪¶
傳滕叔叔傳樂⬤真條流稍廣約在至誠修¶
行唯宻也¶
　　　王母授漢武帝真形圖¶
西王母既降漢宫武帝見王母巾器中有一¶
卷書盛以紫錦之囊帝問此書是仙靈方也<md:KR5d0055_HFL_080-008b>¶
<pb:KR5d0055_SBCK_079-8b>
不審其目可得瞻盻否王母出以示之曰此¶
五嶽真形圖也昨青城諸仙就吾請求今當¶
過以付之乃三天太上所出文祕禁重豈汝¶
⬤質所宜佩乎今且與汝靈光生經可以通¶
神勸志也帝叩頭請求不已王母曰上皇清¶
虚元年三天太上道君下觀六合瞻海河之¶
長短察丘山之髙卑名立天柱安於地理植¶
五嶽而擬諸鎮輔貴昆陵以舍靈仙尊蓬丘¶
以館真人安水神乎極陰之源棲大帝乎扶¶
桑之墟於是方丈之阜為理命之室滄浪海<md:KR5d0055_HFL_080-009a>¶
<pb:KR5d0055_SBCK_079-9a>
島養九老之堂祖⬤⬤炎長元流生鳯麟聚¶
窟各為洲名並在滄流大海⬤津之中水則¶
碧黒俱流波則震蕩羣精諸仙玉女聚乎滄¶
溟其名難測其實分明乃因山源之規矩覩¶
河嶽之盤曲陵迴阜轉山髙隴長周旋逶迤¶
形似書字是故因象制名定實之號畫形祕¶
於⬤臺而出為靈真之信諸仙佩之皆如傳¶
章道士執之經行山川百神羣靈尊奉親迎¶
汝雖不正然數詣山澤扣求之志不忘於道¶
欣子有心今以相與當深奉慎如事君父泄<md:KR5d0055_HFL_080-009b>¶
<pb:KR5d0055_SBCK_079-9b>
失凡人必致禍考也夫人語帝曰阿母今以¶
瓊笈妙韞發紫臺之文賜汝八㑹之書五嶽¶
真形可謂至珍且貴上帝之⬤觀矣子自非¶
受命合神弗見此文矣今雖得其真形覩其¶
妙理而無五帝六甲左右靈飛之符太陰六¶
丁通真遂靈玉女之錄太陽六戊招神天光¶
䇿精之書左一混洞東⬤之文右庚素昭攝¶
殺之律壬癸六遯⬤地八術丙丁入火九赤¶
斑符六辛入金致黄水月華之法六已石精¶
金光藏影化形子午夘酉八禀十决六靈威<md:KR5d0055_HFL_080-010a>¶
<pb:KR5d0055_SBCK_079-10a>
儀丑辰未戌地直曲素訣辭長生紫書三五¶
順行寅巳申亥紫度炎光内現中方凡闕此¶
十二事者當何以召山靈朝地神攝萬精驅¶
百⬤來虎豹役蛟龍乎子所謂適知其一未¶
見其他帝下席叩頭曰徹下土濁民不識清¶
真今日聞道是生命遇㑹聖母今當賜與真¶
形修以度世夫人方今告徹應須六甲六丁¶
六戊致靈之術既⬤啟發⬤益無量唯願告¶
誨濟臣饑渴使已枯之木⬤靈陽之潤焦火¶
之草幸甘雨之溉不敢多陳帝啟陳不已王<md:KR5d0055_HFL_080-010b>¶
<pb:KR5d0055_SBCK_079-10b>
母又告夫人曰適真形寶文靈官所貴此子¶
守求不已誓以必得故虧科禁將以與之然¶
五帝六甲通真招神此術眇邈必須精潔至¶
誠逮非流濁所宜施行吾今既賜徹以真形¶
夫人當愛之矣吾當億與夫人共登⬤隴羽¶
野及曜真之山視童子王子就吾所請太上¶
⬤書吾以三九祕言不可傳泄於中仙夫人¶
時亦有言見守助子童之至矣吾既難違來¶
意不獨執惜至於今日之事有以相似後來¶
朱陵食靈⬤味甚好憶此久而已七十嵗矣<md:KR5d0055_HFL_080-011a>¶
<pb:KR5d0055_SBCK_079-11a>
夫人既已告徹篇目十二事畢當匠而成之¶
何縁令主人稽首謝某乙流血邪夫人曰環¶
不茍惜向不持來耳此是太虛群文眞人赤¶
童所出傳之既自有男女之别耳又宜宣得¶
道者恐徹下才未應用此耳王母色不平乃¶
曰天禁漏泄犯違明科傳必其人授必知眞¶
者夫人何向下才而説靈飛之篇目乎妄説¶
則泄説而不傳是為⬤天道此禁乃重於傳¶
耶别勑三官司直推夫人之輕泄也吾五嶽¶
眞形文乃太上天皇所出其文寶妙而為天<md:KR5d0055_HFL_080-011b>¶
<pb:KR5d0055_SBCK_079-11b>
仙之信豈復下授於劉徹也直以徹孜孜之¶
心數請川嶽勤修齋戒以求仙之應志在度¶
世不遭明師故吾等有下眄之耳至於教仙¶
之術不復限惜而傳夫人但有致靈之方能¶
獨執之乎吾今所以授徹眞形文者非謂其¶
必能得道欲使其精神有驗求仙之不惑可¶
以誘進向化之徒又欲令悠悠者知天地間¶
有此靈眞之事足以却不信之狂夫耳吾意¶
在此也子性氣淫暴眼時不紅何能得成眞¶
仙浮空參差乎懃而行之適可庶於不死乎<md:KR5d0055_HFL_080-012a>¶
<pb:KR5d0055_SBCK_079-12a>
明科云非長生難也聞道難非聞道難也行¶
之難非行之難也終之難良匠能與人規矩¶
不能使人巧也必何足⬤之耶夫人曰謹受¶
命矣但環⬤倒景君無常先生二君傳靈文¶
約以四千年一傳女授女男授男太上科禁¶
以表於昭生之符矣環以來并賢大女郎抱¶
簡凡六十八女子固不可授男也頃見浮廣¶
山青真小童受六甲靈飛於太微中元君凡¶
十二事與環所授者同青真是環入火弟子¶
所受六甲未聞别受於人彼男官也今正勑<md:KR5d0055_HFL_080-012b>¶
<pb:KR5d0055_SBCK_079-12b>
取之將以授徹也先所以告其篇目者亦是¶
愍其有心將欲堅其専氣令且廣求他日與¶
之亦欲與男授男承科而行使勤而方獲令¶
知天真之珍貴耳非徒茍執⬤泄天道矣願¶
不罪焉阿母真形之貴愍於懃志亦以授之¶
可謂大不宜矣王母笑曰亦可恕乎夫人即¶
命侍女紀離容但到浮廣山勑青真小童出¶
若左右六甲靈飛致神之方十二事當以授¶
劉徹也須⬤侍女還捧八色玉笈鳯文之韞¶
以出六甲之文曰弟子柯昌言向奉使絳河<md:KR5d0055_HFL_080-013a>¶
<pb:KR5d0055_SBCK_079-13a>
攝南真七源君檢校羣龍猛獸事畢過門授¶
教承阿母相邀詣劉徹家不意天靈至尊下¶
降於濁臰不審起居此來何如侍女紀離容¶
至云尊欲得金書祕字六甲靈飛左右䇿精¶
之文十二事欲授劉徹封一通付信旦徹雖¶
有心實非仙才詎宜以此傳泄於行尸乎昌¶
近在帝處見有上言之者甚衆云山⬤哭於¶
藂林孤魂號於絶域興師而族有功妄兵勞¶
而縱白骨奢擾黔首淫酷自恣罪已彰於太¶
上怨己見於天氣囂言⬤聞必不得度世也<md:KR5d0055_HFL_080-013b>¶
<pb:KR5d0055_SBCK_079-13b>
值尊見勑不敢有違耳王母笑曰言此子者¶
誠多然帝亦不必推也夫好道慕仙者精神¶
志念齋戒思愆輒除過一百克已反善奉敬¶
真神存真守一行此一月輒除過一千徹念¶
道累年齋亦勤矣累禱名山願求度脱校計¶
功過殆己相掩但自今已去勤修志誠奉上¶
元夫人之言不宜復奢淫暴虐使萬兆勞殘¶
怨魂窮⬤破掘之訴流血之尸忘功賞之辭¶
耳夫人乃下席起立手執八色玉笈鳯文之¶
韞仰天向帝而呪曰<md:KR5d0055_HFL_080-014a>¶
<pb:KR5d0055_SBCK_079-14a>
九天浩洞太上耀靈神照⬤微清虛朗明清¶
虛者妙守氣者生至念道臻寂感真神役神¶
形辱安精年榮授徹靈飛及此六丁左右招¶
神天光榮精可以步虚可以⬤形長生久視¶
還白留青我傳有四萬之夀徹傳在四十之¶
齡違犯泄漏禍必族傾反是天真必沉幽㝠¶
示其福禍敢告劉徹師主是青真小童太上¶
中黄道君之司直元始十天王入室弟子也¶
姓　名陵陽字庇華形有嬰孩之貌仙宫以¶
青真小童為號其為器也玉朗洞照聖同萬<md:KR5d0055_HFL_080-014b>¶
<pb:KR5d0055_SBCK_079-14b>
變⬤鏡幽覽才為真俊游於浮廣推此始運¶
館於⬤圃治仙職分子在師君爾從所願不¶
存所授命必傾淪言畢夫人一一手指所願¶
用節文以示帝焉凡十二事都畢又告帝曰¶
夫五帝者五方之真精六甲者六位之通靈¶
佩而尊之可致長生此書上帝封於⬤景之¶
臺子其寶祕焉王母曰此三天太上之所撰¶
藏於紫陵之臺⬤以靈壇之房封以華琳之¶
函韞以蘭簡之帛約之以紫羅之索印之以¶
太帝之璽受之者四十年傳一人如無其人<md:KR5d0055_HFL_080-015a>¶
<pb:KR5d0055_SBCK_079-15a>
八十年可頓受二人得道者四百年一傳得¶
仙者四千年一傳得眞者四萬年一傳得昇¶
太上者四十萬年一傳傳非其人謂之泄天¶
道得人不傳是為蔽天寶非限妄傳是謂輕¶
天老受而不敬是謂慢天藻泄蔽輕慢四者¶
取死之刀斧延禍之車乗也泄者身死於道¶
路受土形而骸裂蔽者盲聾於來世命雕枉¶
而卒殁輕則禍終於父母諸⬤都而受罰慢¶
則暴終而墮惡生棄疾於後世皆道之科禁¶
故以相戒不可不慎也王母因授以五嶽真<md:KR5d0055_HFL_080-015b>¶
<pb:KR5d0055_SBCK_079-15b>
形圖帝拜受之¶
　　　五嶽眞形圗法并序¶
弟子葛洪曰夫至道无形機妙難論神仙之¶
事誠非小醜所冝縁尋然世人不覩其門皆¶
謂之无既見眞驗復肯以語人是以清濁乖¶
體香臭絶倫若道士得祕聖之書皆當吐於¶
一人口者則靈眞之文將墜於獨見何縁得¶
存流於百代乎洪謂傳授當必得其人豈可¶
都蔽邪自江東都无有此書若鄭君復祕而¶
不出則斯文永翳也昔曽以此白鄭君曰道<md:KR5d0055_HFL_080-016a>¶
<pb:KR5d0055_SBCK_079-16a>
書人皆有之始三皇天文大字及靈書至妙¶
修勤求慕時忽聞見五嶽真形在目録之首¶
吳越之人无有得傳將斯文之不出文貴而¶
不授乎不審先生有此書與不儻令魚目之¶
珠映於九陽之光洿丘瓦石蹔眄南和之肆¶
若遂仰瞻天真則洪心堅愈深鄭君曰此書¶
吾似有之傳授禁重不可妄泄傳非其人罪¶
咎必至凡道士軰雖心希清正而行多不備¶
不備則有慮禍詣急令致禍之書而為刀鋸¶
乎是以先流得之者又不敢輕以授人便自<md:KR5d0055_HFL_080-016b>¶
<pb:KR5d0055_SBCK_079-16b>
都絶正如此耳卿極有心必能通⬤暢昧是¶
故相告且勿宣之吾先此書受於青牛先生¶
自吾受圖以來未傳一人依仙科當付一人¶
乃得絶身棄迹耳世上波波不可復停行當¶
以此文與卿後復是一年許七月閑夜見呼¶
告曰吾方當去可具素寫圗洪乃齋戒祭受¶
今施用節度皆出於鄭君也鄭君説青牛先¶
生仙人封君達本隴西人也初服黄連五十¶
餘年入鳥鼠山中服錬水銀百餘年還鄉里¶
年如三十者常乘青牛故號青牛道士行聞<md:KR5d0055_HFL_080-017a>¶
<pb:KR5d0055_SBCK_079-17a>
有疾殆死者識與不識便以腰間竹管中藥¶
與服之或為下針應手皆愈世多得其驗効¶
都不以姓字語人人通識乗青牛為名耳人¶
間復二百餘年入⬤丘山中不知所在青牛¶
先生言人家有五嶽真形一嶽各遣五神來¶
衛護圗書所居山川近者山澤神又常遣侍¶
官防身凶逆欲見傷害皆反受其殃辟除五¶
兵五瘟可帶履鋒刃又司人之姦⬤言人之¶
不正不正者禍身姦⬤者禍門是以宜深忌¶
慎人有帶此文及執持以履山林者其山地<md:KR5d0055_HFL_080-017b>¶
<pb:KR5d0055_SBCK_079-17b>
源靈主皆出境拜迎尊貴圖信⬤神猶執卑¶
降之禮何况凡人而可慢墮哉鄭君言在家¶
一嵗輙一祭圖令人居家富昌宦身升隆行¶
來詣合凶禍逺逆求欲得願長生延年若山¶
林獨處可虧祭也所以然者山林幽寂棲心¶
無邪又非酒炙所出唯當恭而已矣家居混¶
雜有婦女鷄犬塵⬤生於部界墮慢出自言¶
語或汙濁神炁産乳堂宇是故齋祭靈圖為¶
謝災屬以月建齋三日又須夜半之時出庭¶
中或宻室中西向勿令人見祭用白米粿脯<md:KR5d0055_HFL_080-018a>¶
<pb:KR5d0055_SBCK_079-18a>
二十五斤清酒一斛以十杯酒著一桉上无¶
桉新布巾上亦可燔兩爐香大例祭餘酒以¶
别甖盛座左隨杯奠粿花脯餘脯著柈盛座¶
右取可食菜覆祭上令花脯在菜下有果尤¶
良安施既畢主人立而不拜因以朱書章紙¶
著桉上圖著桉後席上若别有所道當令聲¶
載出口祭食須訖也祭畢即於祭所室中燒¶
章文煙盡取灰以雜水湯中令舉家各取少¶
多噴澡面目手足令人目眀无患辟兵却⬤¶
去尸安神若家富財豐而竭盡珍寶欲置腆<md:KR5d0055_HFL_080-018b>¶
<pb:KR5d0055_SBCK_079-18b>
於神明益善也亦如祠山川務厚耳古人祭¶
多用大牢或少牢飯粿之物殆崇厚者也其¶
傳授祭用粿花脯五斤酒二斗凡祭胙唯得¶
與同志人若大祭饌多得分一家飲食之耳¶
食胙者除災辟禍禳諸惡氣祭五嶽文以好¶
紙朱書之¶
請五嶽儲佐等君鄭君所出¶
年月嵗在某日子男生州郡縣鄉里某甲年¶
若干嵗謹依道明科告齋請五嶽君霍⬤儲¶
君青城丈人廬山使者諸佐命八山神君<md:KR5d0055_HFL_080-019a>¶
<pb:KR5d0055_SBCK_079-19a>
東嶽泰山君　羅浮括蒼佐命¶
南嶽衡山君　黄帝所命霍山⬤山儲君¶
中嶽嵩髙山君　少室武當佐命¶
西嶽華山君　地肺女几佐命¶
北嶽恒山君　河逢抱犢佐命¶
太嶽衆官君千山百川諸墟陵真仙地主源¶
澤丘阜大神有泰清三天⬤録飛精稱下土¶
者皆登遊降於某郡縣鄉里村中齋盛處某¶
昔以某年月日受先師眞像如千年按九都¶
千明之科九炁丈人昭生之符五嶽君共遣<md:KR5d0055_HFL_080-019b>¶
<pb:KR5d0055_SBCK_079-19b>
二十五神千山百源皆遣侍官營衛圖書防¶
捍某身某身生長濁世動多違離才非通眞¶
識淺術薄未得逺避風塵游適林岫抱持靈¶
圖汙染⬤氣文禁深重懼以抵觸謹吿䖍齋¶
祠誠照至心當令某長生乆視所向无前凶¶
害藏匿金石為開精光神炁常在身中願欲¶
如意昌盛隆豐謀議者反死毁謗者反傷令¶
此二十五神千靈侍官長守某身擁護靈文¶
日月代序當復以聞某居在郡縣鄉里中因¶
九光使者威明大夫謹請祭文如此細書如<md:KR5d0055_HFL_080-020a>¶
<pb:KR5d0055_SBCK_079-20a>
道家章狀其所書山神郡縣鄉村上叙年月¶
姓字當如常法自從後應所道斟酌出入隨¶
意耳此是嵗祭儀若祭酒祭者兼建道家之¶
治位鄭君云神饗下是太上道君致神符仙¶
人祕魯女生所出以付封先生者¶
昔黄帝遊觀六合後造神靈見東中西北四¶
嶽並有佐命之山唯衡山峙立無輔乃與昌¶
宇力牧方明等章詞三天太上使霍山⬤山¶
為南嶽儲君拜青城山為丈人署廬山為使¶
者今總衡嶽以鼎鎮舉徳真而為主儲君者<md:KR5d0055_HFL_080-020b>¶
<pb:KR5d0055_SBCK_079-20b>
衡山之副君也吳越人或謂霍山為嶽其實¶
非正也¶
授圖祭文¶
某以胎生肉人白骨子孫躭酒囂惡流濁世¶
務運遇有幸得奉大化滌蕩⬤俗許以更始¶
修心慎違希企靈真夙夜馳競不敢寧捨昔¶
以某年月日嵗在某處受先師甲乙真形按¶
九都千明之科許得傳授謹按道法當付良¶
宻今有同志道士某郡縣鄉里男生某甲年¶
如干嵗小心勤翼必能宣啟靈化敷正神炁<md:KR5d0055_HFL_080-021a>¶
<pb:KR5d0055_SBCK_079-21a>
即以今年月誓書授其真圖委繒告盟禁以¶
不泄天親同心常相愛護不得棄元崇末要¶
榮希利其五八大約禍福所期量已審人任¶
之處焉謹齋祭以符唯即一列上¶
受圖祭文¶
某胎生肉人枯骨子孫生長濁世染亂罪考¶
宿行積咎禍髙丘陵天啟其⬤得聞聖化心¶
開改跡好生樂道仰慕靈感思求真應庶⬤¶
清蕩以延性命常捨⬤率善願為種民鑚求¶
遐年當須天啟登山履川亦賴靈助注心道<md:KR5d0055_HFL_080-021b>¶
<pb:KR5d0055_SBCK_079-21b>
門不敢携貳並仰貢方物自輔信誠以今即¶
日受五嶽真形藏戢一己與之終始五八有¶
期永无中泄傳授相親愛護同⬤蠲齊榮辱¶
天科所祐不敢慢惰抵犯禁綱遵守法訣付¶
之于心謹清齋告祭以為其始唯即一列上¶
三天章奏太上除某三尸登書生錄刻題玉¶
札緘之絳府五方靈嶽各遣五神千百山川¶
時差侍官營守圖永防護某身使長生永存¶
夀延億千¶
　　　晉鮑靚施用法<md:KR5d0055_HFL_080-022a>¶
<pb:KR5d0055_SBCK_079-22a>
靚按黄帝九籥玉匱内真⬤文此書是三天¶
太上撰次所出曽聞之於先達也言西王母¶
紫蘭宫室通畫此象在諸宫墉玉女仙人服¶
衣皆以此形畫之昔遣中黄太一以此圖下¶
授名山⬤逸有仙錄者結約五八之年而傳¶
也自无運命之遇莫見其篇目矣如魯女生¶
山中受之皆此也仙人⬤道士佩此⬤文入¶
山林川澤所經諸靈神皆出郊境奉迎焉然¶
五嶽各有所部東方之山則屬東嶽其西嶽¶
南嶽北嶽亦同唯平地江河淮水及中央之<md:KR5d0055_HFL_080-022b>¶
<pb:KR5d0055_SBCK_079-22b>
山陵皆統之中嶽之部也諸入山採八石石¶
象石腦流丹珠飛節黄子石髓桂英芝草諸¶
神藥自无五嶽佩之此仙物終不可得也欲¶
佩之法以青為繒或用白為繒或盛以紫囊¶
或帶之頭上或帶之心前或肘後山无大小¶
皆有靈神神來見形自稱某山某甲來迎拜¶
也是太上真人以為竹使策文五嶽衛此圗¶
書如今世人二監司之章節狀所以丘山之¶
神而來拜謁也受付之法限之四十年一傳¶
㰱血委誓而約人有此文在家者五嶽君各<md:KR5d0055_HFL_080-023a>¶
<pb:KR5d0055_SBCK_079-23a>
遣五神來奉衛圖文所居山川源澤諸靈各¶
遣侍人營護子耳他人憎嫉謀議口舌凶逆¶
賊害及官繫子者五嶽所衛二十五神及山¶
川侍官即白所居之部嶽君嶽君即使⬤物¶
反害彼人自中也奉之者不可不淨身清神¶
若行邪亂慢不尊所受忽賤靈信輕侮宗末¶
者禍至滅家不可不慎入山无其真形則衆¶
精壊人採藥不得真形則羣靈蔽之為道士¶
不得真形則魂⬤不定三尸亂干術士不得¶
此文皆不成但就有此文以佩身乃是彌綸<md:KR5d0055_HFL_080-023b>¶
<pb:KR5d0055_SBCK_079-23b>
衆神横行天地在家則神人奉衛入山則羣¶
靈奉迎採藥服芝草則真仙營護結疫涉害¶
則妖災自滅爾乃虛往實來真驗禍福將有¶
道者其祕而尊焉漢元封元年西王母授孝¶
武皇帝¶¶¶
雲笈七籖卷之七十九¶¶¶
<md:KR5d0055_HFL_081-001a>¶
<pb:KR5d0055_SBCK_080-1a>
雲笈七籖卷之八十　存一
