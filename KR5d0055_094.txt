# -*- mode: mandoku-view -*-
#+TITLE: 雲笈七籖
#+DATE: 2015-09-11 07:40:17
#+PROPERTY: BASEEDITION HFL
#+PROPERTY: WITNESS SBCK
#+PROPERTY: JUAN 94

二者不相離然後¶
乃長乆言長久者得道之質也經云生者天¶
之大德也地之大樂也人之大福也道人致¶
之非命禄也又西昇經云我命在我不屬於¶
天由此言之脩短在已得非天與失非人奪¶
捫心苦晚時不少留所恨朝⬤之年巳過知¶
命歸道之要猶未精通爲惜寸隂速如景燭<md:KR5d0055_HFL_094-002a>¶
<pb:KR5d0055_SBCK_094-2a>
勉尋經旨事簡理直其事易行與心病相應¶
者約著安心坐忘之法略成七條修道階次¶
兼其樞翼以編叙之¶
信敬¶
夫信者道之根敬者德之蔕根深則道可長¶
蔕固則德可茂然則璧耀連城之彩卞和致¶
刖言開保國之効伍子從誅斯乃形噐著而¶
心緒迷理事萌而情思忽況至道超於色味¶
真性隔於可欲而能聞希微以懸信聽罔象¶
而不惑者哉如人有聞坐忘之法信是修道<md:KR5d0055_HFL_094-002b>¶
<pb:KR5d0055_SBCK_094-2b>
之要敬仰尊重決定無疑者加之勤行得道¶
必矣故莊周云隳肢體黜聦明離形去智同¶
於大通是謂坐忘夫坐忘者何所不忘哉内¶
不覺其一身外不知乎宇宙與道冥一萬慮¶
皆遺故莊子云同於大通此則言淺而意深¶
惑者聞而不信懷寶求寶其如之何故經云¶
信不足有不信謂信道之心不足者乃有不¶
信之禍及之何道之可望乎¶
斷縁¶
斷縁者謂斷有為俗事之縁也棄事則形不<md:KR5d0055_HFL_094-003a>¶
<pb:KR5d0055_SBCK_094-3a>
勞無為則心自安恬簡日就塵累日薄跡彌¶
逺俗心彌近道至神至聖孰不由此乎故經¶
云塞其兌閉其門終身不勤或顯德露能來¶
人保已或遺問慶弔以事往還或假修隠逸¶
情希昇進或酒食邀致以望後恩斯乃巧藴¶
機心以干時利既非順道深妨正業凡此之¶
⬤皆應絶之故經云開其兌濟其事終身不¶
救我但不唱彼自不和彼雖有唱我不和之¶
舊縁漸斷新縁莫結醴交勢合自致日踈無¶
事安閑方可修道故莊子云不將不迎為無<md:KR5d0055_HFL_094-003b>¶
<pb:KR5d0055_SBCK_094-3b>
交俗之情故也又云無為名尸無為謀府無¶
為事任無為知主若事有不可廢者不得已¶
而行之勿遂生愛繫心為業¶
收心¶
夫心者一身之主百神之帥靜則生慧動則¶
成昏欣迷幻境之中唯言寔是甘宴有為之¶
内誰悟虚非心識顛癡良由所託之地且卜¶
鄰而居猶從改操擇交而友尚能致益況身¶
離生死之境心居至道之中安不捨彼乎能¶
不得此乎所以學道之初要須安坐收心離<md:KR5d0055_HFL_094-004a>¶
<pb:KR5d0055_SBCK_094-4a>
境住無所有不著一物自入虚無心乃合道¶
故經云至道故之中寂所有神用無方心體¶
亦然源其心體以道為本但為心神⬤染蒙¶
蔽漸深流浪日久遂與道隔今若能浄除心¶
垢開釋神本名曰修道無復流浪與道冥合¶
安在道中名曰歸根守根不離名曰靜定靜¶
定日久病消命復復而又續自得知常知則¶
無所不明常則永無變滅出離生死寔由於¶
此是故法道安心貴無所著故經云夫物芸¶
芸各歸其根歸根曰静靜曰復命復命曰常<md:KR5d0055_HFL_094-004b>¶
<pb:KR5d0055_SBCK_094-4b>
知常曰明若執心住空還是有所非謂無所¶
凡住有所則自令人心勞氣發既不合理又¶
反成疾但心不著物又得不動此是真定正¶
基用此為定心氣調和久益輕爽以此為驗¶
則邪正可知若心起皆滅不簡是非永斷知¶
覺入於盲定若任心所起一無收制則與凡¶
人元來不别若唯斷善惡心無指歸肆意浮¶
遊待自定者徒自誤耳若遍行諸事言心無¶
染者於言甚美於行甚非真學之流特冝戒¶
此今則息亂而不滅照守靜而不著空行之<md:KR5d0055_HFL_094-005a>¶
<pb:KR5d0055_SBCK_094-5a>
有常自得真見如有時事或法有要疑者且¶
任思量令事得濟所疑復悟此亦生慧正根¶
事訖則止實莫多思多思則以知害恬為子¶
傷本雖騁一時之俊終虧萬代之業若煩邪¶
亂想隨覺則除若聞毀譽之名善惡等事皆¶
即撥去莫将心受若心受之即心滿心滿則¶
道無所居所有聞見如不聞見則是非美惡¶
不入於心心不受外名曰虚心心不逐外名¶
曰安心心安而虚則道自來止故經云人能¶
虚心無為非欲於道道自歸之内心既無所<md:KR5d0055_HFL_094-005b>¶
<pb:KR5d0055_SBCK_094-5b>
著外行亦無所為非靜非穢故毀譽無從生¶
非智非愚故利害無由至實則順中為常權¶
可與時消息茍免諸累是其智也若非時非¶
事役思强為者自云不著終非真覺何邪心¶
法如眼也纎毫入眼眼則不安小事⬤心心¶
必動亂既有動病難入定門是故修道之要¶
急在除病病若不除終不得定又如良田荆¶
棘未誅雖下種子嘉苗不成愛見思慮是心¶
荆棘若不除翦定慧不生或身居冨貴或學¶
備經史言則慈儉行乃貪殘辯足以飾非勢<md:KR5d0055_HFL_094-006a>¶
<pb:KR5d0055_SBCK_094-6a>
足以威物得則名已過必尤人此病最深雖¶
學無益所以然者為自是故然此心由來依¶
境未慣獨立乍無所託難以自安縱得蹔安¶
還復散亂隨起隨制務令不動久久調熟自¶
得安閑無問晝夜行立坐卧及應事之時常¶
須作意安之若心得定但須安養莫有惱觸¶
少得定分則堪自樂漸漸馴狎唯覺清逺平¶
生所重已嫌弊漏況因定生慧深達真假乎¶
牛馬家畜也放縱不收猶自生鯁不受駕御¶
鷹鸇野鳥也被人繫絆終日在手自然調熟<md:KR5d0055_HFL_094-006b>¶
<pb:KR5d0055_SBCK_094-6b>
況心之放逸縱任不收唯益麤踈何能觀妙¶
故經云雖有拱璧以先駟馬不如坐進此道¶
夫法之妙者其在能行不在能言行之則此¶
言為當不行則此言為妄又時人所學貴難¶
賤易若深論法惟廣説虚無思慮所不達行¶
用所無階者則歎不可思議而下風盡禮如¶
其信言不美指事陳情聞則心解言則可行¶
者此實不可思議而人不信故經云吾言甚¶
易知甚易行天下莫能知莫能行夫唯不知¶
是以不吾知也或有言火不⬤燈不照闇稱<md:KR5d0055_HFL_094-007a>¶
<pb:KR5d0055_SBCK_094-7a>
為妙義夫火以⬤為用燈以照為功今則盛¶
言火不⬤未甞一時廢火空言燈不照闇必¶
須終夜然燈言行相違理實無取此只破相¶
之言而人反以為深元之妙雖則⬤子之宏¶
辯荘生以為不堪膚受之流誰能科簡至學¶
之士庶不留心或曰夫為大道者在物而心¶
不染處動而神不亂無事而不為無時而不¶
寂今猶避事而取靜離動而之定勞於控制¶
乃有動靜二心滯於住守是成取捨两病不¶
覺其所執仍自謂道之階要何其謬耶述曰<md:KR5d0055_HFL_094-007b>¶
<pb:KR5d0055_SBCK_094-7b>
總物而稱大道物之謂道在物而不染處事¶
而不亂真為大矣實為妙矣然謂吾子之鑒¶
有所未明何則徒見貝錦之輝煥未曉始抽¶
於素絲⬤聞鳴鶴之沖天詎識先資於鷇食¶
蔽日之榦起於毫末神凝之聖積習而成今¶
徒學語其聖德而不知聖之所以德可謂見¶
卯而求時夜見彈而求鴞炙何其造次哉故¶
經云玄德深矣逺矣與物反矣然後乃至大¶
順¶
簡事<md:KR5d0055_HFL_094-008a>¶
<pb:KR5d0055_SBCK_094-8a>
夫人之生也必營於事物事物稱萬不獨委¶
於一人巢林一枝鳥見遺於叢葦飲河滿腹¶
獸不恡於洪波外求諸物内明諸已知生之¶
有分不務分之所無識事之有當不任非當¶
之事事非當則傷於智力務過分則斃於形¶
神身且不安何情及道是以修道之人要須¶
斷簡事物知其閑要較量輕重識其去取非¶
要非重皆應絶之猶人食有酒肉衣有羅綺¶
身有名位財有金玉此並情欲之餘好非益¶
生之良藥衆皆徇之自致亡敗靜而思之何<md:KR5d0055_HFL_094-008b>¶
<pb:KR5d0055_SBCK_094-8b>
迷之甚故莊子云達生之情者不務生之所¶
無以爲生之所無(生之所無以爲者分之外)¶
(物也)⬤食弊衣足延性命豈待酒食羅綺然¶
後爲生哉是故於生無要用者並須去之於¶
生雖用有餘者亦須捨之財有害氣積則傷¶
人雖少猶累而況多乎今以隨侯之珠彈千¶
仞之雀人猶笑之況棄道德忽性命而從非¶
要以自促伐者乎夫以名位比於道德則名¶
位假而賤道德真而貴能知貴賤應須去取¶
不以名害身不以位易道故莊子云行名失<md:KR5d0055_HFL_094-009a>¶
<pb:KR5d0055_SBCK_094-9a>
巳非士也西昇經云抱元守一至度神仙子¶
未能守但坐榮官若不簡擇觸事皆為則身¶
勞智昏修道事闕若處事安閑在物無累者¶
自屬證成之人若實未成而言無累者誠自¶
誑耳¶
真觀¶
夫觀者智士之先鑒能人之善察究儻來之¶
禍福詳動靜之吉凶得見機前因之造適深¶
祈衛定功務全生自始至末行無遺累理不¶
違此故謂之真觀然則一餐一寢居為損益<md:KR5d0055_HFL_094-009b>¶
<pb:KR5d0055_SBCK_094-9b>
之源一言一行堪成禍福之本雖則巧持其¶
末不如拙戒其本觀本知末又非躁競之情¶
是故收心簡事日損有為體靜心閑方能觀¶
見真理故經云常無欲以觀其妙然於修道¶
之身必資衣食事有不可廢物有不可棄者¶
當須虚襟而受之明目而當之勿以為妨心¶
生煩躁若見事為事而煩躁者心病巳動何¶
名安心夫人事衣食者我之船舫我欲渡海¶
事資船舫渡海若訖理自不留何因未渡先¶
欲廢船衣食虚幻實不足營為欲出離虚幻<md:KR5d0055_HFL_094-010a>¶
<pb:KR5d0055_SBCK_094-10a>
故求衣食雖有營求之事莫生得失之心則¶
有事無事心常安泰與物同求而不同貪與¶
物同得而不同積不貪故無憂不積故無失¶
跡每同人心常異俗此實行之宗要可力為¶
之前雖㫁簡病有難除者且依法觀之若色¶
病重者當觀染色都由想耳想若不生終無¶
色事若知色想外空色心内妄妄心空想誰¶
為色主經云色者全是想耳想悉是空何有¶
色耶又思祅妍美色甚於狐魅狐魅惑人令¶
人厭患身雖致死不入惡道為厭患故永離<md:KR5d0055_HFL_094-010b>¶
<pb:KR5d0055_SBCK_094-10b>
邪婬祅艷惑人令人愛著乃至身死留戀彌¶
深為邪念故死墮地獄永夫人道福路長乖¶
故經云今世發心為夫妻死後不得俱生人¶
道所以者何為邪念故又觀色若定是美何¶
故魚見深入鳥見高飛仙人以為⬤濁賢士¶
喻之刀斧一生之命七日不食便至於死百¶
年無色飜免夭傷故知色者非身心之切要¶
適為性命之讎賊何乃繫戀自取銷毁若見¶
他人為惡心生嫌惡者猶如見人自殺巳身¶
引項承取他刃以自害命他自為惡不遣伐<md:KR5d0055_HFL_094-011a>¶
<pb:KR5d0055_SBCK_094-11a>
當何故引取他惡以為巳病又見為惡者若¶
可嫌見為善者亦須惡夫何故同障道故若¶
苦貧者則審觀之誰與我貧天地平等覆載¶
無私我今貧苦非天地也父母生子欲令富¶
貴我今貧賤非由父母人及⬤神自救無暇¶
何能有力将貧與我進退尋察無所從來乃¶
知我業也乃知天命也業由我造命由天賦¶
業命之有猶影響之逐形聲既不可逃又不¶
可怨唯有智者因而善之樂天知命不覺貧¶
之可苦故莊子云業入而不可舍為自業故<md:KR5d0055_HFL_094-011b>¶
<pb:KR5d0055_SBCK_094-11b>
貧病來入不可舍止經云天地不能改其操¶
隂陽不能廻其業由此言之故知真命非假¶
物也有何怨焉又如勇士逢賊無所畏懼揮¶
劔當前羣冦皆潰功勲一立榮禄終身今有¶
貧病惱害我者則冦賊也我有正心則勇士¶
也用智觀察則揮劒也惱累消除則戰勝也¶
湛然常樂則榮禄也凡有苦事來迫我心不¶
作此觀而生憂惱者如人逢賊不立功勲棄¶
甲背軍以受逃亡之罪去樂就苦何可愍焉¶
若病者當觀此病由有我身我若無身患無<md:KR5d0055_HFL_094-012a>¶
<pb:KR5d0055_SBCK_094-12a>
所託故經云及吾無身吾有何患次觀於心¶
亦無真宰内外求覓無能受者所有計念從¶
妄心生若枯體灰心則萬病俱泯若惡死者¶
應念我身是神之舍身今老病氣力衰微如¶
屋朽壞不堪居止自須捨離别處求安身死¶
神逝亦復如是若戀生惡死拒違變化則神¶
識錯亂自失正業以此託生受氣之際不感¶
清秀多逢濁辱蓋下愚貪鄙寔此之由是故¶
當生不悦順死無惡者一為生死理齊二為¶
後身成業若貪愛萬境一愛一病一肢有疾<md:KR5d0055_HFL_094-012b>¶
<pb:KR5d0055_SBCK_094-12b>
猶令舉體不安而向一心萬疾身欲長生豈¶
可得乎凡有愛惡皆是妄生積妄不除何以¶
見道是故心捨諸欲住無所有除情正信然¶
後返觀舊所癡愛自生厭薄若以合境之心¶
觀境終身不覺有惡如将離境之心觀境方¶
能了見是非譬如醒人能知醉者為惡如其¶
自醉不覺他非故經云吾本棄俗厭離人間¶
又云耳目聲色為子留愆鼻口所喜香味是¶
怨老君厭世棄俗猶見香味為怨嗜欲之流¶
焉知鮑肆為臭哉<md:KR5d0055_HFL_094-013a>¶
<pb:KR5d0055_SBCK_094-13a>
泰定¶
夫定者盡俗之極地致道之初基習靜之成¶
功持安之畢事形如槁木心若死灰無感無¶
求寂泊之至無心於定而無所不定故曰泰¶
定莊子云宇泰定者發乎天光宇則心也天¶
光則慧也心爲道之器宇虚靜至極則道居¶
而慧生慧出本性非適今有故曰天光但以¶
貪愛濁亂遂至昏迷澡雪柔挺復歸純靜本¶
真神識稍稍自明非謂今時别生他慧慧既¶
生巳寳而懷之勿爲多知以傷於定非生慧<md:KR5d0055_HFL_094-013b>¶
<pb:KR5d0055_SBCK_094-13b>
之難慧而不用為難自古忘形者衆忘名者¶
寡慧而不用是忘名者也天下希及之是故¶
為難貴能不驕富能不奢為無俗過故得長¶
守富貴定而不動慧而不用德而不恃為無¶
道過故得深證常道故莊子云知道易勿言¶
難知而不言所以之天知而言之所以之人¶
古之人天而不人慧能知道非得道也人知¶
得慧之利未知得道之益因慧以明至理縱¶
辯以感物情與心徇事觸⬤而長自云處動¶
而心常寂焉知寂者寂以待物乎此行此言<md:KR5d0055_HFL_094-014a>¶
<pb:KR5d0055_SBCK_094-14a>
俱非泰定智雖出衆彌不近道本期逐鹿獲¶
兎而歸所得蓋微良曲局小故荘子云古之¶
修道者以恬養智智生而無以知為也謂之¶
以智養恬智與恬交相養而和理出其性恬¶
智則定慧也和理則道德也有智不用以安¶
其恬養而久之自成道德然論此定因為而¶
得成或因觀利而見害懼禍而息心或因損¶
捨滌除積習心熟同歸於定咸若自然疾雷¶
破山而不驚白刃交前而無懼視名利如過¶
隙知生死若潰癰故知用志不分乃凝神也<md:KR5d0055_HFL_094-014b>¶
<pb:KR5d0055_SBCK_094-14b>
心之虚妙不可思也夫心之為物即體非有¶
隨用非無不馳而速不召而至怒則玄石飲¶
羽怨則朱夏殞霜縱惡則九幽匪遙積善則¶
三清何逺忽來忽往動寂不能名時可時否¶
蓍⬤莫能測其為調御豈鹿馬比其難乎太¶
上老君運常善以救人昇靈臺而演妙略二¶
乗之因果廣萬有之自然漸之以日損頓之¶
以不學喻則張弓鑿户法則挫鋭解紛修之¶
有途習以成性黜聦隳體嗒焉坐忘不動於¶
寂幾㣲入照履殊方者了義無日由斯道者<md:KR5d0055_HFL_094-015a>¶
<pb:KR5d0055_SBCK_094-15a>
觀妙可期力少功多要矣妙矣¶
得道¶
夫道者神異之物靈而有性虚而無象隨迎¶
莫測影響莫求不知所以不然而然之通生¶
無匱謂之道至聖得之於古妙法傳之於今¶
循名究理全然有實上士純信克己勤行空¶
心谷神唯道來集道有至力染易形神形隨¶
道通與神為一形神合一謂之神人神性虚¶
融體無變滅形與之同故無生死隱則形同¶
於神顯則神同於形所以蹈水火而無害對<md:KR5d0055_HFL_094-015b>¶
<pb:KR5d0055_SBCK_094-15b>
日月而無影存亡在已出入無間身為滓質¶
猶至虚妙況其靈智益深益逺乎故靈寶經¶
云身神共一則為真身又西昇經云形神合¶
同故能長乆然虚心之道力有深淺深則兼¶
被於形淺則唯及其心被形者則神人也及¶
心者但得慧覺而已身不免謝何則慧是心¶
用用多則體勞初得小慧恱而多辯神氣散¶
⬤無靈潤身生致早終道故難備經云屍解¶
此之謂也是故大人含光藏暉以期全備凝¶
神寶氣學道無心神與道合謂之得道故經<md:KR5d0055_HFL_094-016a>¶
<pb:KR5d0055_SBCK_094-16a>
云同於道者道亦得之又云古之所以貴此¶
道者何不日求以得有罪以免耶山有玉草¶
木因之不彫人懷道形體得之永固資薰日¶
久變質同神練神入微與道冥一散一身為¶
萬法混萬法為一身智照無邊形超有際總¶
色空以為用合造化以為功真應無方信惟¶
道德故西昇經云與天同心而無知與道同¶
身而無體然後大道盛矣而言盛者謂證得¶
其極又云神不出身與道同久且身與道同¶
則無時而不存心與道同則無法而不通耳<md:KR5d0055_HFL_094-016b>¶
<pb:KR5d0055_SBCK_094-16b>
則道耳無聲而不聞眼則道眼無色而不見¶
六根洞達良由於此至論玄教爲利深廣循¶
文究理甞試言之夫上清隱秘精修在感假¶
神丹以鍊質智識為之洞忘道德開宗勤信¶
唯一藴虚心以滌累形骸得之絶影方便善¶
巧俱㑹道源心體相資理踰車室從外因内¶
異軌同歸該通奥⬤議黙無逮二者之妙故¶
非孔釋之所能隣其餘不知蓋是常耳¶¶
雲笈七籖卷之九十四¶
<md:KR5d0055_HFL_095-001a>¶
<pb:KR5d0055_SBCK_095-1a>
雲笈七籖巻之九十五　以五¶¶
　仙籍語論要記¶
　　　
