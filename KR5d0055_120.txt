# -*- mode: mandoku-view -*-
#+TITLE: 雲笈七籖
#+DATE: 2015-09-11 07:40:24
#+PROPERTY: BASEEDITION HFL
#+PROPERTY: WITNESS SBCK
#+PROPERTY: JUAN 120

卷之一百一十九¶
　道教靈驗記¶
　　　昭成觀壁畫天師驗(驗附/絹畫)¶
昭成觀壁畫天師嵗月既深彩粉昏剥在通¶
廊之卞未嘗有香燈之薦頒政坊内居人姓¶
李患痁逾年醫不能愈日以羸瘠待時而已¶
忽夢一道流長八九尺來至其前以大袖布¶
衣拂其靣目之上頓覺清涼謂之曰自此差¶
矣勿復憂也於是醒然疾愈稍能飲食洎晚<md:KR5d0055_HFL_120-001b>¶
<pb:KR5d0055_SBCK_119-1b>
䇿杖行繞其家不覺爲倦但覺所夢道流猶¶
在其前遽欲入昭成觀家人慮其困憊亦頗¶
多止之不聽入觀於天師真前瞻眎良久曰¶
即所夢也拜禮數四乃命夾紵塑人劉處士¶
塑天師真改葺堂宇旦夕供養人所祈禱福¶
祥立應其所塑夾紵真於夾紵内畫羅隔布¶
肉色縫絳綵爲五臓腸胃喉嚨十二結十二¶
環與舌本相應臓内填五色香各依五臓兩¶
數當心置水銀鏡一一精至與常塑不同其¶
塑中土形移在天長觀金彩嚴飾亦皆靈驗<md:KR5d0055_HFL_120-002a>¶
<pb:KR5d0055_SBCK_119-2a>
彭城劉存希天師靈驗云自幼以來於唐興¶
觀瞻禮天師發心圗寫供養因得絹本出入¶
䕶持雖祗命逺行奉使南北未嘗一日闕香¶
火之薦黃巢犯闕時在内署倉惶之際随駕¶
不及唯捲天師幀捧持而行同伍三十餘人¶
皆為擄捉或被殺傷獨於衆中得免將入南¶
山夜深村落行次遇避難人偶語而聞妻在¶
其間因得同往洋州大巖山深處結草寓居¶
况素无骨肉唯夫婦而已既免支離決志林¶
谷不復有名宦之望野麋山鹿性已成矣山<md:KR5d0055_HFL_120-002b>¶
<pb:KR5d0055_SBCK_119-2b>
下居人以其口食不多時亦助其糧儲饋其¶
鹽酪此外拾栢子焚香禮敬天師而已无何¶
舊交宋開府入掌樞務知其在洋山之中強¶
之使出錫以朱紱加以品位固辭不獲黽俛¶
從焉又駕出石門因便奔竄投莎城山中自¶
匿數月有軍士搜山谷不得安居夫婦棄繒¶
帛之衣夜行四十餘里出及平陸遙見馬軍¶
十餘⬤兩靣交至已擒擄行人數輩存希夫¶
婦驚恐而立馬軍過其側似若不見由是得¶
免後數年奉使西川携天師幀而至余亦傳<md:KR5d0055_HFL_120-003a>¶
<pb:KR5d0055_SBCK_119-3a>
寫其本存希深山窮谷虎狼之中軍士紛擾¶
白刃之下心常坦然若與數人居憂懼之際¶
⬤⬤然若侍立在天師之側亦有感降之事¶
祕而不言¶
　　　陵州天師井填欠數鹽課驗¶
陵州天師井本傳云天師經行山中有十二¶
玉女來謁天師願奉箕箒天師知其地下隂¶
神也謂之曰汝等何以為獻将觀汝心厚薄¶
選而納焉玉女各持一玉環徑皆數寸天師¶
曰所獻一般不可併納吾化此十二環令作<md:KR5d0055_HFL_120-003b>¶
<pb:KR5d0055_SBCK_119-3b>
一環投之入地有得之者即納之焉遂合十¶
二環為一大環徑餘一尺投於地中随即深¶
陷已成井矣玉女皆脫衣入井以探玉環竟¶
不能得天師取其衣蔵石匱中玉女至今只¶
在井内今陵州鹽井直下五百七十尺透兩¶
重大石方及鹹水每年一度淘洗其中須歌¶
唱喧聒然後入井不然必見玉女躶居井中¶
見者多所不利井既深不可數入或絙索斷¶
損皮囊墜落唯於天師前炷香良乆玉女自¶
與掛之依舊不失頃年井屬東川有張常侍<md:KR5d0055_HFL_120-004a>¶
<pb:KR5d0055_SBCK_119-4a>
主其鹽務於事稍怠鹽課不登欠數千斤交¶
替之後縻留填納未得解去替人素亦崇道¶
因與䖍告天師云張填所欠之鹽家資已盡¶
空此留滯益恐困窮於三五日内願借神力¶
増加所出為其填納與張俱拜祈訴懇切自¶
每日所煎水數四十五函如常而鹽數羡溢¶
五六日内填之果足此後一如舊數無復増¶
減矣十二玉女戌亥二人在天唯十人在井¶
所煎鹽至戌亥時亦歇天師初以兹地⬤梗¶
无人安居山川亦貧不可耕植化鹽井以救<md:KR5d0055_HFL_120-004b>¶
<pb:KR5d0055_SBCK_119-4b>
窮民民聚居井傍户口日衆遂置州統之以¶
天師名故曰陵州天師誓曰我所化井以養¶
貧民若官奪其利千年外井當陷矣今諸井¶
皆有天師玉女之像焉¶
　　　李瓌夢遇天師告授陵州刺史驗¶
李瓌咸通中為王府長史以勲貴之旅不慣¶
食貧居閑力闕鬱鬱不得志中夜而寐夢入¶
深山窮谷棧閣縈折流水潺湲如此者不知¶
其幾千百里又見闤闠雜遝城闉爽塏飛宇¶
横樓摩霄槩日不知其幾千萬家縦神遊目<md:KR5d0055_HFL_120-005a>¶
<pb:KR5d0055_SBCK_119-5a>
熈熈自得又出郊甸涉岡源荒榛茂草小松¶
巨木間以果林厠以筠篠山嶺危峭或迂或¶
平山回遥盡抵一小郡茅棟縦横隘路欹側¶
傍有公署署内白氣屬天其大如屋中有悲¶
歌號呼之聲見一青童引瓌即路躡危磴步¶
石梯入門甚峻門内古樹芳草若古觀宇焉¶
瓌素崇⬤教頗為慰恱俄而昇殿見像設尊¶
儀笑而謂之曰爾來耶吾待爾久矣入天門¶
漱⬤泉古人所修也注丹田存白元上士所¶
修也混而合之子其行之隂功及人隂徳濟<md:KR5d0055_HFL_120-005b>¶
<pb:KR5d0055_SBCK_119-5b>
物千百之家待子而字之勉哉勉哉明年之¶
春瓌再拜稽首受其言而覺是冬頻訴於宰¶
執復希入用乃授陵州刺史之任是時經歴¶
山川郡邑神思⬤怳皆如常所經行素未入¶
蜀莫可知其由也至郡乃謁天師昇階及門¶
至于殿所覩其真像侍衛屋宇布列醒然而¶
悟乃叶其所夢矣乃以俸金修天師之堂加¶
以丹雘立為銘碑誌其白氣屬天乃鹽井之¶
所也悲歌之聲乃轉車之人也而内修之訣¶
瓌未得之矣(王孫也/瓌即西平)<md:KR5d0055_HFL_120-006a>¶
<pb:KR5d0055_SBCK_119-6a>
　　　謝貞精意圬墁遇天師授符驗¶
謝貞者臨邛工人也善圬墁而用意精⬤鵠¶
鳴化天師修道老君感降之所頂上有上清¶
古宫相傳云天師時所制嵗月甚多而結構¶
如舊但瓦破壁壞而已貞賃工為修泥之貞¶
精研盡意墁飾周宻有道流引二從者觀其¶
功用神彩異常身逾九尺自門而入謂貞曰¶
山中難值修葺頗媿用心以手畫地作一符¶
使貞再三審記之曰此後有疾者雖千里之¶
外行符必效勿多取錢但可資家給終身衣<md:KR5d0055_HFL_120-006b>¶
<pb:KR5d0055_SBCK_119-6b>
食而貞具記符行之極効大獲金帛家業殷¶
豐鵠鳴諸山无天師真像陵州井中所塑又¶
非世代子孫所傳之真貞忽於青城山遇峽¶
中賈客修齋有天師小幀供養乃是授符應¶
現之真爾¶
　　　道士劉方瀛依天師劒法治疾驗¶
天台道士劉方瀛師事老君精修介潔早佩¶
畢道法籙常以丹⬤救人與同志弋陽縣令¶
劉翽按天師劒法以五月五日就弋陽葛溪¶
鍊鋼造劒勑符禁水疾者登時即愈嘗於黄<md:KR5d0055_HFL_120-007a>¶
<pb:KR5d0055_SBCK_119-7a>
巖縣修齋勑壇以救疫毒有見⬤巫者潜往¶
眎之見⬤神數千奔北潰散如大陣崩敗一¶
縣之疫數日而愈咸通末方瀛无疾而終戒¶
其門人使與劒俱⬤莫敢違之乾符中和間¶
台州帥劉文下裨将李生領徒廢其墓欲以¶
取劍見其尸柔軟容色不變如醉臥而已顧¶
眎其劔哮吼有聲群黨驚懼卒不敢取李生¶
命瘞之而去不獨劒之有靈劉方瀛亦隂景¶
鍊形得道之流也¶
　　　西王母塑像救疾驗(軍附/三將)<md:KR5d0055_HFL_120-007b>¶
<pb:KR5d0055_SBCK_119-7b>
玉局化西王母塑像多年頃因觀宇燒焚廊¶
屋頽壞而儀像不損人稱其靈居人范彦通¶
忽患風癩瘡痍既甚眉鬚漸落因入觀於王¶
母前發願但所疾較損即竭力修装是夕夢¶
一玉女手執花盤以衣袖拂其身曰王母令¶
我救汝疾即愈矣數日之間所疾漸退瘡腫¶
皆息眉鬚復生遂造紗牕装金彩通檐兩楹¶
嚴潔修奉每月自送香燈近年方稍不見觀¶
中三將軍亦古之所塑觀因南詔焚燒屋宇¶
摧盡而三将軍塑像不壞起觀之日再於其<md:KR5d0055_HFL_120-008a>¶
<pb:KR5d0055_SBCK_119-8a>
上立堂宇居人閻士林卧疾月餘迨⬤不救¶
夢三⬤軍以㦸揮其身上穿一物去状如黒¶
犬自此疾愈乃捨衣物製紗牎重加彩繢矣¶
　　　歸州黄魔神峽水救船驗¶
歸州黃魔神因相國李⬤甫自忠州除替五¶
月下峽至峽水之中波濤極甚忽有神人湧¶
於水上為其扶船三靣六手醜眸朱⬤袒而¶
虓譀風濤遽息李公祝而謝曰是何靈神拯¶
危救難神曰我是黄魔神也既而歸州駐船¶
旬月選地立宇於紫極宫作黄魔堂言是黄<md:KR5d0055_HFL_120-008b>¶
<pb:KR5d0055_SBCK_119-8b>
天魔王横天檐力之神也刻石紀焉相國蕭¶
遘自拾遺左遷峽内徵還京師峽水泛漲舟¶
船将没亦見其神捧船以救之復命修飾加¶
其粉繢嚴其室宇刻石為誌亦列於次焉¶
　　　青城丈人同葛璝化靈官示現驗¶
青城丈人真君太和六年壬子節度使賛皇¶
李公徳裕差軍將蔡舉二人就山修齋便令¶
訪尋草藥蔡舉於六時巖下忽有勁風自谷¶
中出因見二神人行虚空中一人在前長丈¶
餘著大袖衣平冠一人居後著青衣大袖捧<md:KR5d0055_HFL_120-009a>¶
<pb:KR5d0055_SBCK_119-9a>
一帙書舉驚悸問曰何⬤神也前一人荅曰¶
我是竹枝老又指其後人曰此是璝之璪我¶
有宻語兩紙可一一記之録與尚書今年西¶
蜀合有水災以修齋之故我囬後山一峯堰¶
水向東梓州當秋大水即其應也於是授以¶
宻語述李公吉凶未兆之事蔡舉一一記之¶
歸常道觀録於紙上果得兩紙依神人之言¶
封題送李公書寫既畢併亦遺㤀矣是年八¶
月東川水深數丈西蜀无害李公歴問官寮¶
及道流解⬤語不得李公曰竹枝老丈人也<md:KR5d0055_HFL_120-009b>¶
<pb:KR5d0055_SBCK_119-9b>
此當是丈人真君耳璝之璪者本命屬葛璝¶
化亦恐是化中靈官特此示見以彰靈應也¶
　　　羅真人降雨助金驗¶
羅真人即神仙羅公逺也于濛陽羅江埧接¶
九隴什邡之界在漓沅化後今相傳號羅仙¶
范仙宅修道於青城之南今號羅家山明皇¶
朝出入帝宫輔導聖徳自有内⬤至今⬤見¶
於堋口什邡楊村濛陽新繁新都畿服之内¶
人多見之不常厥狀或為老嫗或為丐食之¶
人每風雨愆期田農曠廢則必見焉疑其仙<md:KR5d0055_HFL_120-010a>¶
<pb:KR5d0055_SBCK_119-10a>
品之中主司風雨水旱之事也楊村居人衆¶
以旱暵将禱於洛口後城李冰祠廟⬤甚憇¶
於路隔樹隂之下忽有老嫗歇而問曰衆人¶
欲何往心以祈雨事荅之嫗曰要雨須求羅¶
真人其餘⬤神不可致也言訖不見衆知嫗¶
即羅真人也於是見處焚香以告焉俄而風¶
起雲布微雨已至衆乃還家是夕數十里内¶
甘雨告足乃於其所置天宫塑像焉諸鄉未¶
得雨處⬤聞此説以音樂香花就新宫祈請¶
迎就本村别設壇場創宫室雨亦立應如是<md:KR5d0055_HFL_120-010b>¶
<pb:KR5d0055_SBCK_119-10b>
什邡綿竹七八縣界真人之宫處處皆有請¶
禱祈福无不徵効忽為乞士於堋口江畔謂¶
人曰此將大水漂損居人信我者遷居以避¶
之不旬日矣有疑其異者即移卜髙處以避¶
水災其不信者安然而處五六日暴水大至¶
漂壞廬舍損溺户民十有三四焉居人以為¶
信立殿塑像以祠之金銀行人楊初在重圍¶
之内配納贍軍錢七百餘千貨鬻家資未支¶
其半初事母以孝每為供軍司追促必託以¶
他出恐母為憂嘗於山觀得真人像幀一幅<md:KR5d0055_HFL_120-011a>¶
<pb:KR5d0055_SBCK_119-11a>
香燈嚴奉己數年矣至是真人託為常人詣¶
其肆中問以所納官錢以何准備具以困窘¶
言之此人令市生鐵備炭火明日復來燃炭¶
壘鐵投之一夕而去臨行謂之曰我羅公逺¶
也在青城山中以爾孝不違親心不忘道以¶
此金相助支官錢之外可以肥家復引初往¶
山中時令歸覲初亦得丹藥以奉其親髮白¶
還青老能返壯矣¶
　　　嘉州開元觀飛天神王像捍賊驗¶
嘉州開元觀後周所創本名弘明觀隋大業<md:KR5d0055_HFL_120-011b>¶
<pb:KR5d0055_SBCK_119-11b>
中方製大殿於殿西頭塑飛天神王像坐高¶
二丈餘坐二⬤之上初修觀道士吕元璪數¶
夕夢神人在山頂其形接天或白日髣髴如¶
見郡人有好道者時亦見之或通夢⬤遂商¶
議塑此形像本有十身初製其一而隋末多¶
事中原沸騰不果徧就像之靈應郡人所知¶
矣疾瘵之家祈禱必驗其下二⬤青黒者往¶
往見於人家太和中相國杜元穎鎮成都壃¶
場不修關戍失守為南詔侵軼木源川路境¶
上夷人導誘蠻蜑分三道而來掩我不備將<md:KR5d0055_HFL_120-012a>¶
<pb:KR5d0055_SBCK_119-12a>
取嘉州去州四十餘里冦乃大驚奔潰而去¶
州境稍安方設備禦有擒得夷人覘候者大¶
冦及境何驚而去云三路蠻冦本欲徑取嘉¶
州謂州中无備去州四十里忽旗幟遍山兵¶
士羅立不知其數有三五人大⬤軍金甲持¶
斧長三二丈聲如雷霆立二⬤之上麾諸山¶
兵士齊為拒捍自量力不可敵驚奔而去是¶
日蠻中主軍酋帥死者三人蠻國之法行軍¶
有死傷及糞⬤旋即⬤蔵不令露見由是不¶
知酋帥瘗埋之所時衆聞之皆言飛天神王<md:KR5d0055_HFL_120-012b>¶
<pb:KR5d0055_SBCK_119-12b>
兵示現以全州境自是祈福禱願迨无虚日¶
又嘗有人下峽之時曽詣飛天求乞保護至¶
瞿唐水方汎溢波濤甚惡同䑸三船一已損¶
失二皆危懼忽見神人立於岸上如飛天之¶
形使二大⬤入水扶船⬤亦長丈餘船乃安¶
定風濤亦止驚迫之際莫知所自徐而思之¶
乃飛天所坐二⬤救其船耳一赤一青形與¶
所塑无異成都乾元觀在⬤市創制多年頃¶
因用軍焚毁都盡三門之下舊有東華南極¶
西靈北真四天神王依華清宫朝元閣様塑<md:KR5d0055_HFL_120-013a>¶
<pb:KR5d0055_SBCK_119-13a>
於外門之下並金甲天衣門既隳壞而神王¶
无損風雨飄漬亦无所傷邑人相傳頗為靈¶
應時蜀王既尅川蜀移軍収彭州圍州乆矣¶
因暫還成都方當暑月參從将吏所在取便¶
而行大将杜克修先至神王之所見衆人聚¶
觀塑像問其故云塑神皆動克修以器盛水¶
致神手中果揺動而水溢出頃之蜀主至復¶
祝而試焉曰若即尅彭州更觀揺動之應良¶
乆而振動數四不逾月而尅州城殱殄大敵¶
乃施金幣命本邑創制堂宇以崇飾之<md:KR5d0055_HFL_120-013b>¶
<pb:KR5d0055_SBCK_119-13b>
　　　楚王趙匡凝北帝祥應¶
楚王趙匡凝鎮襄州也州郭舊有北帝堂嵗¶
乆蕪毁在營壘中一旦楚王寢室之上有物¶
如曵㦸皮革之聲瓦皆震動潜起眎之見黒¶
氣一道自北帝舊基之所至板屋上楚王異¶
之宻加䖍祝將欲興創堂宇以荅祥應詰明¶
眎事之際先嘗選将校五十人俾往營田日¶
給以衣装農器指揮教命一無應者楚王疑¶
有異圗拘而訊之得其搆孽之狀咸勦戮焉¶
王乃謂人曰北帝靈驗信有徵矣中夜有雲<md:KR5d0055_HFL_120-014a>¶
<pb:KR5d0055_SBCK_119-14a>
氣之異詰朝乃姦慝彰明若非玄功告示幾¶
有不測之禍遂締飾堂廡崇嚴像貌俾謁之¶
士主其香燈闔境瞻禱累獲符應矣¶
　　　李昌遐誦消災經驗¶
李昌遐者後漢兖州刺史之後也生而奉道¶
常誦太上靈寶昇⬤消災䕶命⬤而稟性柔¶
弱每為衆流之所侵虐忽因晝寢夢坐煙霞¶
之境四顧而望熊羆虎豹圍繞周匝莫知所¶
措不覺傷歎何警戒之甚邪謂積善之无驗¶
于時空中有一道士呼其名而語之曰吾即<md:KR5d0055_HFL_120-014b>¶
<pb:KR5d0055_SBCK_119-14b>
救苦真人也汝勿驚駭吾奉太上符命與諸¶
神將宻衛於汝且汝常念者經云流通讀誦¶
則有飛天神王破邪金剛䕶法靈童救苦真¶
人金精猛獸各百億萬衆俱侍衛是經昌遐¶
既覺豁然大悟因知自前侵虐我者未有无¶
禍患殃咎盖誦經之所驗也¶
　　　崔晝誦度人經驗¶
崔晝者漢汶陽侯仲牟之後嘗謁白雲先生¶
學修身之術先生曰汝富貴之子何思淡泊¶
崔子避席而對曰以財賑人財有數而人无<md:KR5d0055_HFL_120-015a>¶
<pb:KR5d0055_SBCK_119-15a>
厭矣以爵賞人爵既崇而人或驕矣如何示¶
我以道將以普濟生靈先生曰吾道之内有¶
度人經在汝可誦之崔晝乃作禮承受至誠¶
誦之厥後有使者馳一緘遺崔公曰子之先¶
君令吾持此謝汝言訖使者忽然不見於是¶
啓緘熟眎果備認得先君親札云感汝念誦¶
度人經功徳之力累世之祖盡得生天自後¶
崔晝一家至今念誦¶
　　　姚元崇女精志焚修老君授經驗¶
開元宰相姚元崇昔出官為馮翊太守有一<md:KR5d0055_HFL_120-015b>¶
<pb:KR5d0055_SBCK_119-15b>
女名長夀年七嵗不茹葷不飲酒父母常令¶
於玄元像前焚香㸃燈忽晝寢夢見老君有¶
二侍童二神將夾侍左右侍童語長夀曰爾¶
之焚修精志可隨口授汝九天生神經一章¶
云云¶
　　　王道珂誦天蓬呪驗¶
王道珂成都雙流縣南笆居住當僖宗幸蜀¶
之時常以卜筮符術為業行坐常誦天蓬呪¶
每入雙流市貨符卜得錢須喫酒至醉方歸¶
其郭門外有白馬將軍廟曉夕有人祈賽長<md:KR5d0055_HFL_120-016a>¶
<pb:KR5d0055_SBCK_119-16a>
垂簾簾内往往有光及聞吹口之聲以此妖¶
異人皆競信所下酒食忽忽不見愚民畏懼¶
无有⬤敢正視者道珂因喫酒囬歸入廟朗¶
誦神呪則廟堂之上悄悄然傍人眎之无不¶
驚駭道珂異日晨鷄初呌忽随村人擔蒜趂¶
市夜行至廟前忽然倒地蒼惶之間見野狐¶
數頭眼如火炬衘拽入廟堂堦之下聞堂上¶
有人呵責曰你何得恃酒入我廟内念呪驚¶
動我眷屬道珂心中黙持天蓬神呪逡廵却¶
蘇盖縁其時與擎蒜同行神兵逺其⬤臭而<md:KR5d0055_HFL_120-016b>¶
<pb:KR5d0055_SBCK_119-16b>
不衛其身遂被妖狐擒伏洎擎蒜人抛去道¶
珂心中想念神呪即妖狐便致害不得既蘇¶
息之後遂歸家沐浴清潔却來廟内大詬而¶
責曰我是太上弟子不獨只解持天蓬呪常¶
誦道經經云天得一以清地得一以寧神得¶
一以靈爾若是神明只合助道行化何以惡¶
聞神呪我知非白馬明神狐狸精怪傍附神¶
祠幻惑生靈今日我決定於此止泊持呪為¶
民除害遂志心朗念神呪至夜不歇廟堂之¶
上寂然無聲亦无光透簾幕唯聞自撲呻吟<md:KR5d0055_HFL_120-017a>¶
<pb:KR5d0055_SBCK_119-17a>
之聲至明呼喚鄰近居人眎之唯見老野狐¶
五頭皆頭破血流滿地已斃自後寂无妖異¶
竟絶祭祀廟宇⬤廢是知凡持此呪勿得食¶
蒜至甚觸⬤天蓬將軍是北帝上將制服一¶
切⬤神豈止誅滅狐狸小小妖怪矣¶
　　　王清逺誦神呪經驗¶
王清逺世居北邙山下唐咸通年時多疫疾¶
清逺身雖在俗常服氣行藥誦神呪經自稱¶
是緱山真人逺孫是時天子蒙塵入蜀兵火¶
不息疫癘大行連州匝縣飢⬤病患衆矣清<md:KR5d0055_HFL_120-017b>¶
<pb:KR5d0055_SBCK_119-17b>
逺佩受神咒經籙每行符藥救人多不受錢¶
只要少香油供養經籙鄉人迎請醫療日夕¶
喧闐清逺有表弟一人為僧名法超亦持大¶
悲輪行祕字⬤清逺之醫道大亨忽一日冒¶
夜來投宿止潜以瓶盛狗血傾於清逺道堂¶
内至二更已來忽聞空中有兵甲之聲頃聞¶
法超於床上如有人挽拽呌譀唯言乞命清¶
逺命燈照之但見以頭自頓地頭靣血流至¶
平明不息須臾之間但見兩脚直下如人拖¶
拽奔竄入緱水江内浮屍水上闔市目擊无<md:KR5d0055_HFL_120-018a>¶
<pb:KR5d0055_SBCK_119-18a>
不驚歎是知神咒真經實有神將吏兵守䕶¶
豈容嫉妬庸僧將⬤惡之物犯冒所謂為不¶
善於幽暗之中神得而誅之清逺襲氣持經¶
隂功濟物夀一百七嵗辭世之夕闔境皆聞¶
異香仙樂斯亦證道之漸階矣¶
　　　忠州平都山仙都觀取太平經驗¶
忠州平都山仙都觀隂真人鎮山太平經武¶
徳中刺史獨孤晟取經欲進舟行半日有二¶
龍一青一白横江鼓波船不得進舟人驚懼¶
復泝流還郡晟即命所由墊江路陸行進經<md:KR5d0055_HFL_120-018b>¶
<pb:KR5d0055_SBCK_119-18b>
時山川之中乆无摯獸至是蛇虎當道經使¶
恐懼将經却廻晟即脩黄籙道場拜表上吿¶
然後取經以進在内道場供養綿歴嵗年開¶
元中供奉道士司馬秀准詔祭醮名山開函¶
取經但空函而已訶詰道衆疑是觀司⬤蔵¶
法侣驚懼无詞披雪遂焚香吿真述武徳中¶
經已將去今詔旨搜訪无經上進仰憂譴責¶
時景氣晴朗野絶塵埃忽隂雲覆殿迅雷震¶
擊俄而簷宇溢霽經在案上異香盈空祥煙¶
紛靄復得昔日所取之經以進㑹昌中賜紫<md:KR5d0055_HFL_120-019a>¶
<pb:KR5d0055_SBCK_119-19a>
道士郭重光晏玄夀復齎詔醮山取經石函¶
之中經復如舊至今鎮觀者猶是此經不知¶
何年歸還爾¶
　　　天台玉霄宫葉尊師符治㹥邪驗¶
天台山玉霄宫葉尊師修養之暇亦以符術¶
救人婺州居人葉氏其富億計忽中狂瞽之¶
疾積年不瘳數月沉頓後乃呌號悲笑裸露¶
奔走力敵數人初以絹索縻縶之俄而絶絆¶
出通衢犯公署不可枝梧官以富室之子不¶
能加罪頻有所犯亦約束其家嚴為守衛加持<md:KR5d0055_HFL_120-019b>¶
<pb:KR5d0055_SBCK_119-19b>
禳制飯僧祈福祠神⬤召巫覡靡所不作莫¶
能致効其家素不信道偶有人謂之令詣天¶
台請玉霄宫葉尊師符可袪此疾不然莫知¶
其可也乃備繒帛器皿入山請符尊師謂使¶
者曰此符到家疾當愈矣无以器帛為用盡¶
歸之使者未至三日疾者方作斷絙投石舉¶
家閉户以拒之折關拔櫺力不可禦如此狂¶
猛非人所遏怱怱⬤歛容自歸其室盥洗巾¶
櫛束帶鞹足執板罄折於門内道左其色怡¶
然一家忻喜爭問其故笑而不荅但言天使<md:KR5d0055_HFL_120-020a>¶
<pb:KR5d0055_SBCK_119-20a>
即來飲食都㤀夕不暇寢孜孜焉企踵翹足¶
延頸望風汗流浹背不敢為倦如此二日三¶
夕使者持符而至入門迎拜懽呼踴躍前導¶
得符服之瞑然食頃疾已瘳矣由是躬詣山¶
門厚施金帛助修宫宇一家脩道置靖室道¶
堂旦夕焚脩焉初玉霄賜二符一已吞之一¶
帖房門之上葉之女使竊酒飲之嘔於符下¶
葉見一神人介金執劒長可三四寸從符中¶
出去焚香拜謝而不見其歸數日親戚家女¶
使近患風魔疾尚未甚困來葉房之前立且<md:KR5d0055_HFL_120-020b>¶
<pb:KR5d0055_SBCK_119-20b>
未定忽呌一聲葉見符中将軍如前之形揮¶
劒加女使頭上問其故云適有神人以劒於¶
頭上斬下一物墜於衣領中令二三女僕捧¶
持驗有蛇頭如指斷在衣領中血猶滴焉風¶
魔之疾自此亦愈¶
　　　賈瓊受童子籙驗¶
成都賈瓊年三嵗其母因看⬤市三月三日¶
過龍興觀門衆齊受籙遂⬤觀受童子籙一¶
階十餘年後因女兄有疾母為請處士吳太¶
玄為入㝠看檢致疾之由仍看弟兄年命凶<md:KR5d0055_HFL_120-021a>¶
<pb:KR5d0055_SBCK_119-21a>
吉⬤宿太玄還言疾在汪瀆求之即差籍中¶
不見有賈瓊之名父母愈憂復請太玄看之¶
時太玄每與人入⬤檢事必鏁於一屋中安¶
寝而往不復人驚呼候其自醒喚人開門乃¶
開之歷歷⬤⬤中之事有如目擊言必信驗¶
或兩宿然後迴爾既再往檢瓊名字云年三¶
⬤時三月三日於龍興觀受正一籙巳名係¶
天府不屬地司籍中不見名字於天曹黃簿¶
之内檢得其名¶
　　　尹言念隂符經驗<md:KR5d0055_HFL_120-021b>¶
<pb:KR5d0055_SBCK_119-21b>
尹言者修徳坊居與明道大師尹嗣玄為宗¶
姓之弟常崇道慕善孜孜不倦因⬤嗣玄受¶
隂符經至誠　念為其常少記性願得心神¶
聦爽受之數年念逾萬遍稍覺心力開悟因¶
本命日齋潔焚香念三十遍忽了憶前生之¶
事姓張名處厚在延夀坊居家有巨業兒女¶
皆存記其小字年幾一一明了與其家説之¶
乃往尋訪述張生死年月形色情⬤無所差¶
異張之兒女聞之嗚咽感認言其今之狀貌¶
與昔不殊但⬤較舒緩爾自是兩家契為骨<md:KR5d0055_HFL_120-022a>¶
<pb:KR5d0055_SBCK_119-22a>
肉黃冦犯闕之前其二家皆在¶
　　　趙業受正一籙驗¶
趙業定州人開成中為晉安縣令因疾暴卒¶
手足柔軟心上微暖三日乃蘇云初為㝠官¶
所追牽拽甚急問其所以但云為欠債抵諱¶
事自思身心無此罪犯必恐誤追行三五十¶
里過一山嶺上有宫闕崇麗人物甚多有一¶
青衣童子前來問云汝非道士趙太玄乎某¶
荅云晉安縣令趙業爾童子笑曰豈得便㤀¶
却耶又一童子續來云太一令喚趙太玄追<md:KR5d0055_HFL_120-022b>¶
<pb:KR5d0055_SBCK_119-22b>
事人一時散去即與童子到宫闕中不見太¶
一但見一道流云汝六嵗時為有疾受正一¶
八階法籙名為太玄豈得流於俗官併忘此¶
事耶太一有命便令放還却須佩籙修真行¶
功及物居官理務勿貪凟貨財輕人性命言¶
訖不見所疾已蘇遂於思依山參受法籙累¶
置壇場廣崇功徳復以法名太玄矣¶
　　　僧法成竊改道經驗¶
僧法成姓陳不知何許人立性拘執束於本¶
教而矯飾多端因遊廬山至簡寂觀不遇道<md:KR5d0055_HFL_120-023a>¶
<pb:KR5d0055_SBCK_119-23a>
流而堂殿經厨素不關鑰遂取道經㸔之將¶
三十四卷往靈溪觀棲止誑云某在僧中本¶
意好道欲於此駐泊轉讀道經兼欲長髮入¶
道人皆善其所言又取觀中經百餘卷日夕¶
披覽每三五日一度下山化糧人聞其所説¶
施與甚多糧鹽所須計月不闕乃改換道經¶
題目立佛經名字改天尊為佛言真人為菩¶
薩羅漢對荅詞理亦多換易塗抹剪破計一¶
百六十餘卷忽山下有人請齋兼欲求丐⬤¶
茟借觀奴一人同去行三二里見軍吏隊仗<md:KR5d0055_HFL_120-023b>¶
<pb:KR5d0055_SBCK_119-23b>
訶道甚嚴謂是刺史遊山法成與奴下道於¶
林中迴避良乆見旗幟駐隊有大官立馬於¶
道中促喚地界令捉僧法成來法成與奴聞¶
之未暇奔竄力士數人就林中擒去奴随看¶
之官人責曰大道經教聖人之言關汝何事¶
輒敢改易決痛杖一百令其依舊修寫填納¶
觀中填了報來别有處分即於道中決杖百¶
下仆於地上瘡血徧身隊仗尋亦不見奴走¶
報觀中差人看驗微有喘息而已扶⬤入山¶
數日方較遂出所改換經本呈衆道流法成<md:KR5d0055_HFL_120-024a>¶
<pb:KR5d0055_SBCK_119-24a>
本有衣鉢寄在江州寺中取來貨賣更求乞¶
⬤筆經年修寫經足送還本觀燒香懇謝欲¶
願入道道流以其無頼无人許之是夜呌呼¶
數聲如被敺擊耳鼻血流而死矣¶
　　　僧行端輙改五厨經驗¶
僧行端⬤頗狂譎因看道門五厨經只有五¶
首呪偈遂改添題目云佛說三停厨經以五¶
呪為五如來所説經末復加轉讀功效之詞¶
増加文句不啻一⬤五厨經屬太清部明皇¶
朝諫議大夫肅明觀主尹愔注云盖五神之<md:KR5d0055_HFL_120-024b>¶
<pb:KR5d0055_SBCK_119-24b>
祕言五臓之真氣持之百遍則五氣自和可¶
以不食其經第一呪云一氣和太和得一道¶
皆泰和乃无不和玄理同玄際開元中天師¶
趙仙甫為䟽皆以習氣和神為指行端旁附¶
此⬤既云讀誦百二十遍可以呪水飲之今¶
人不食名為三停厨經詞理鄙淺與尹趙注¶
䟽殊不相近改經既了巳冩五六本傳於他¶
人於牎下冩經之際忽有神人長八九尺仗¶
劒而来謂之曰太上真經歷代所寳何得䡖¶
肆庸愚輙為改易奮劒斬之以手拒劒傷落<md:KR5d0055_HFL_120-025a>¶
<pb:KR5d0055_SBCK_119-25a>
數指同居僧二人共見其事騖為哀乞神人¶
曰如此无良也解惜命促令追收寫換然後¶
奏聴勑㫖行端與同居僧散尋所行之本只¶
得一半餘本已被僧將出關别寫元本經十¶
本燒香懴謝所改添本香上焚之神人復見¶
曰訾毁聖文追收不獲不宜免死逡巡頓仆¶
而卒其所改經至今往往傳行諸處覽觀其¶
義自可曉焉¶
　　　崔公輔取寶經不還驗¶
崔公輔明經及第歴官至雅州刺史至官一<md:KR5d0055_HFL_120-025b>¶
<pb:KR5d0055_SBCK_119-25b>
年忽覺精神恍惚多悲恚狷急往往忽㤀舉¶
家異之一旦无疾而終心上猶暖三日再蘇¶
亦即平復謂其寮佐曰昨為㝠使齎帖見追¶
随行三五十里甚為困憊至城闕入門數重¶
追者引到曹署之門立於屏外逡巡有官人¶
着緋執版至屏迎之先拜公輔驚曰某為帖¶
所追乃罪人也官人見迎致拜深所不安官¶
人曰使君固應忘之矣某是華隂縣押司録¶
事巨簡使君初官曽獲㐲事庭廡近奉天符¶
得酆都掾地司所奏使君任酆都縣令之日<md:KR5d0055_HFL_120-026a>¶
<pb:KR5d0055_SBCK_119-26a>
於仙都觀中取真人隂君寳⬤四卷至今不¶
還天符令追生魂勘責使君一魂日夕在此¶
對㑹恐使君不知故欲面見具此諮述以報¶
往日之恩耳使君頗覺近日忿怒悲愁精神¶
遺忘否此是生魂被執繫故也於是引至㕔¶
中良乆言曰此有茶飯不可與使君食食之¶
不得復歸人間矣但修一狀請置黄籙道場¶
懴悔所犯兼請送⬤却歸本山即生魂釋放¶
矣因本司檢使君年禄逺近逡巡有吏執案¶
云崔公輔自此猶有三任刺史二十三年夀<md:KR5d0055_HFL_120-026b>¶
<pb:KR5d0055_SBCK_119-26b>
言訖公輔留手狀官人差吏送還乃於成都¶
及雅州紫極宫忠州仙都山三處修黄籙道¶
場齋送經還本觀公輔平復如常其後歴官¶
年夀皆如所説此事是開成年中任雅州刺¶
史也¶
　　　劉載之誦天蓬呪驗¶
彭城劉載之儒家子修辭學外常事北極香¶
火不懈多寓京師少而神氣怯懦每驚魘往¶
往不悟嘗遇蘇門道士劉大觀授以天蓬神¶
呪令持誦千遍載之勤而行焉絶葷腥專香<md:KR5d0055_HFL_120-027a>¶
<pb:KR5d0055_SBCK_119-27a>
火逆旅之中亦拳拳修尚自是无復魘悸矣¶
冦陷長安在宣楊里為冦所虜力役勞苦之¶
事素非其所能稍或遲舒必承之以劍性命¶
憂迫在乎頃刻而宻誦神呪以求其祐是夕¶
有一人如軍士之飾謂之曰勞役之事吾為¶
子免之此有徑路可以脱禍可相随而行也¶
載之疑為寇所試辭焉此人引其手若騰躍¶
於空中良乆覆地是夕月光如晝但見山川¶
參差泉聲流激已在巨石之上驚異之際有¶
村童前引入洞府中宫闕深嚴層城煥麗金<md:KR5d0055_HFL_120-027b>¶
<pb:KR5d0055_SBCK_119-27b>
樓玉堂竒禽珍木周還數十里有謁者平冠¶
褒袖云太帝君令於賔宇憩息俄賜酒饌仙¶
果二仙官與之宴飲載之問太帝君所主何¶
國某未曽朝拜忽奉恩勑深所憂懼仙官曰¶
太帝是北斗之中紫微上宫玄卿太帝君也¶
上理斗極下統酆都隂境帝君乃太帝之所¶
部天蓬上将即太帝之元帥也吾子㝠心北¶
元尊奉神呪而值此危難将陷鋒鏑太帝閱¶
籍當在驅除之伍仰軫聖慮已奏章太上述¶
勤瘁之心延夀三紀使還於故里爾頃之得<md:KR5d0055_HFL_120-028a>¶
<pb:KR5d0055_SBCK_119-28a>
朝謁太帝叩顙謝恩於闕下命二童送之食¶
頃已達泗州其友人謝良奏事行朝具話其¶
事載之今猶在江表是則太帝之昭鑒天蓬¶
之威神不遺毫分之善也¶
　　　姚生持黃庭經驗¶
姚生者華原人也幼而好道持黄庭經光啓¶
中僖宗再幸陳倉逺近驚擾姚為賊所迫夜¶
走墮枯井中傷足求出未得乃旁有窨穴匿¶
於其中晝夜念經因不饑渴足疾亦愈時襄¶
土既平大駕歸闕鄉里人户稍復有遊軍夜<md:KR5d0055_HFL_120-028b>¶
<pb:KR5d0055_SBCK_119-28b>
宿井側見井中有光拯而出之具述經靈驗¶
遂為道士居華原西界觀中焉¶¶¶
雲笈七籖卷之一百一十九¶¶¶¶¶¶
<md:KR5d0055_HFL_121-001a>¶
<pb:KR5d0055_SBCK_120-1a>
雲笈七籖卷之一百二十　棠十¶一
　
