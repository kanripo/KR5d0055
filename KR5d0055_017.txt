# -*- mode: mandoku-view -*-
#+TITLE: 雲笈七籖
#+DATE: 2015-09-11 07:40:06
#+PROPERTY: BASEEDITION HFL
#+PROPERTY: WITNESS SBCK
#+PROPERTY: JUAN 17
¶
　三洞經教部¶
　　經¶
太上老君内觀經¶
老君曰天地構精隂陽布化萬物以生承其¶
宿業分靈道一父母和合人受其生始一月¶
為胞精血凝也二月為胎形兆肧也三月陽¶
神為三魂動以生也四月隂靈為七魄靜鎮¶
形也五月五行分藏以安神也六月六律定<md:KR5d0055_HFL_017-001b>¶
<pb:KR5d0055_SBCK_017-1b>
腑用滋靈也七月七精開竅通光明也八月¶
八景神具降真靈也九月宫室羅布以定精¶
也十月氣足萬象成也元和哺食時不停也¶
太一帝君在頭曰泥丸君總衆神也照生識¶
神人之魂也司命處心納心源也無英居左¶
制三魂也白元居右拘七魄也桃孩住臍保¶
精根也照諸百節生百神也所以周身神不¶
空也元氣入鼻灌泥丸也所以神明形固安¶
也運動住止闗其心也所以謂生有由然也¶
子内觀之歴歴分也心者禁也一身之主禁<md:KR5d0055_HFL_017-002a>¶
<pb:KR5d0055_SBCK_017-2a>
制形神使不邪也心則神也變化不測無定¶
形也所以五藏藏五神也魂在肝魄在肺精¶
在腎志在脾神在心所以字殊隨處名也心¶
者火也南方太陽之精主火上為熒惑下應¶
心也色赤三葉如蓮花神明依泊從所名也¶
其神也非青非白非赤非黄非大非小非短¶
非長非曲非直非柔非剛非厚非薄非圓非¶
方變化莫測混合隂陽大包天地細入毫芒¶
制之則正放之則狂清淨則生濁躁則亡明¶
照八表暗迷一方但能虛寂生道自常永保<md:KR5d0055_HFL_017-002b>¶
<pb:KR5d0055_SBCK_017-2b>
無為其身則昌世以無形莫之能名禍福吉¶
凶悉由之矣所以聖人立君臣明賞罰置官¶
僚制法度正以教人人之難伏惟在於心心¶
若清淨則萬禍不生所以流浪生死沈淪惡¶
道皆由心也妄想憎愛取捨去来染著聚結¶
漸自纒繞轉轉繫縛不能解脫便至滅亡猶¶
如牛馬引重趨泥轉增陷没不能自出遂至¶
於死人亦如之始生之時神源清淨湛然無¶
雜既受納有形形染六情眼則貪色耳則滯¶
聲口則耽味鼻則受馨意懷徤羨身欲輕肥<md:KR5d0055_HFL_017-003a>¶
<pb:KR5d0055_SBCK_017-3a>
從此流浪莫能自悟聖人慈念設法教化使¶
内觀已身澄其心也¶
老君曰諦觀此身從虛無中来因縁運㑹積¶
精聚氣乘業降神和合受生法天象地含隂¶
吐陽分錯五行以應四時眼為日月髪為星¶
辰眉為華蓋頭為崐崘布列宫闕安置精神¶
萬物之中人稱最靈性命合道當保愛之内¶
觀其身誰尊之焉而不自貴妄染諸塵不靜¶
臭穢濁亂形神孰觀物我何踈何親守道全¶
生為善保真世愚役役徒自苦辛<md:KR5d0055_HFL_017-003b>¶
<pb:KR5d0055_SBCK_017-3b>
老君曰從道受生謂之命自一禀形謂之性¶
所以任物謂之心心有所憶謂之意意之所¶
出謂之志事無不知謂之智智周萬物謂之¶
慧動以營身謂之魂靜以鎮形謂之魄流行¶
骨肉謂之血保神養氣謂之精氣清而駃謂¶
之榮氣濁而遲謂之衛緫括百骸謂之身衆¶
象備見謂之形塊然有閡謂之質狀貌可則¶
謂之體大小有分謂之軀衆思不得謂之神¶
莫然應化謂之靈氣来入身謂之生神去於¶
身謂之死所以通生謂之道道者有而無形<md:KR5d0055_HFL_017-004a>¶
<pb:KR5d0055_SBCK_017-4a>
無而有情變化不測神通羣生在人之身則¶
為神明所謂心也所以教人修道則修心也¶
教人修心則修道也道不可見因生以明之¶
生不可常用道以守之若生亡則道廢道廢¶
則生亡生道合一則長生不死羽化神仙人¶
不能保者以其不内觀於心故也内觀不遺¶
生道常存¶
老君曰人所以流浪惡道沉淪滓穢縁六情¶
起妄而生六識六識分别繫縛憎愛去来取¶
捨染著煩惱與道長隔所以内觀六識因起<md:KR5d0055_HFL_017-004b>¶
<pb:KR5d0055_SBCK_017-4b>
六識從何而起從心識起心從我起我從欲¶
起妄想顚倒而生有識亦曰自然又名無為¶
本来虛淨元無有識有識分别起諸邪見邪¶
見既興盡是煩惱展轉纒縛流浪生死永失¶
於道¶
老君曰道無生死而形有生死所以言生死¶
者屬形不屬道也形所以生者由得其道也¶
形所以死者由失其道也人能存生守道則¶
長存不亡也¶
老君曰人常能清淨其心則道自来居道自<md:KR5d0055_HFL_017-005a>¶
<pb:KR5d0055_SBCK_017-5a>
来居則神明存身神明存身則生不亡也人¶
常欲生而不能虛心人常惡死而不能保神¶
亦猶欲貴而不肯用道欲富而不肯求寳欲¶
疾而足不行欲肥而食不飽也¶
老君曰道以心得心以道明心明則道降道¶
降則心通神明之在身猶火之在巵明從火¶
起火自炷存炷因油潤油藉巵停四者若廢¶
明何生焉亦如明縁神照神託心存心由形¶
有形以道全一物不足明何依焉所以謂之¶
神明者眼見耳聞意知身覺分别物理㣲細<md:KR5d0055_HFL_017-005b>¶
<pb:KR5d0055_SBCK_017-5b>
悉知由神以明故曰神明也¶
老君曰所以言虛心也遣其實也無心者除¶
其有也定心者令不動也正心者使不邪也¶
清心者使不濁也淨心者使不穢也此皆已¶
有今使除也心直者不反覆也心平者無高¶
低也心明者不暗昧也心通者不質礙也此¶
皆本自然也粗言數者餘可思也¶
老君曰知道易信道難信道易行道難行道¶
易得道難得道易守道難守道不失身常存¶
也<md:KR5d0055_HFL_017-006a>¶
<pb:KR5d0055_SBCK_017-6a>
老君曰道也者不可以言傳口受而得之當¶
虛心靜神道自来也愚者不知乃勞其形苦¶
其心役其志躁其神而道愈逺而神愈悲背¶
道求道怨道不慈¶
老君曰道貴長存保神固根精氣不㪚淳白¶
不分形神合道飛昇崑崙先天以生後天長¶
存出入無間不由其門吹隂煦陽制魄抱魂¶
億歲眷屬千載子孫黄塵四起⬤牛真人金¶
堂玉室送故迎新¶
老君曰内觀之道靜神定心亂想不起邪妄<md:KR5d0055_HFL_017-006b>¶
<pb:KR5d0055_SBCK_017-6b>
不侵周身及物閉目思尋表裏虛寂神道微¶
深外觀萬境内察一心了然明静静亂俱息¶
念念相係深根寧極湛然常住窈冥難測憂¶
患永消是非莫識¶
老君曰吾非聖人學而得之故我求道無不¶
受持千經萬術唯在心志也¶
洞⬤靈寳定觀經¶
　靈者神也在天曰靈寳者珍也在地曰寳¶
　天有靈化神用不測則廣覆無邊地有衆¶
　寳濟養群品則厚載萬物言此經如天如<md:KR5d0055_HFL_017-007a>¶
<pb:KR5d0055_SBCK_017-7a>
　地能覆能載有靈有寳功徳無窮證得此¶
　心故名靈寳定者心定也如地不動觀者¶
　慧觀也如天常照定體無念慧照無邊定¶
　慧等修故名定觀¶
天尊告左⬤真人曰¶
　左者定也⬤者深妙也真者純也一而無¶
　雜人者通理達性之人也曰者語辭也¶
夫欲修道先能捨事¶
　進趣之心名為修道一切無染名為捨事¶
外事都絶無與忤心<md:KR5d0055_HFL_017-007b>¶
<pb:KR5d0055_SBCK_017-7b>
　六塵為外事須逺離也六塵者色聲香味¶
　觸法更不染著名為都絶境不来忤心即¶
　無惱心不起染境則無煩心境兩忘即無¶
　煩惱故名無與忤心¶
然後安坐¶
　攝澄煩惱名之為安本心不起名之為坐¶
内觀心起若覺一念起須除滅務今安靜¶
　慧心内照名曰内觀漏念未除名為心起¶
　前念忽起後覺則隨起心既滅覺照亦忘¶
　故稱除滅了心不起名之為安覺性不動<md:KR5d0055_HFL_017-008a>¶
<pb:KR5d0055_SBCK_017-8a>
　名之為靜故稱安靜¶
其次雖非的有貪著浮遊亂想亦盡滅除¶
　衆心不起妄念悉忘亂想不生何有貪著¶
　故曰滅除¶
晝夜勤行須臾不替¶
　晝之言淨夜之言垢垢淨兩忘無有間替¶
　故名不替¶
唯滅動心不滅照心¶
　妄想分别名曰動心覺照祛之故名為滅¶
　慧照常明無有間故名不滅照心<md:KR5d0055_HFL_017-008b>¶
<pb:KR5d0055_SBCK_017-8b>
但凝空心不凝住心¶
　不起一切心名空心一切無著名之不凝¶
　住心¶
不依一法而心常住¶
　若取一法即名著相心不取法名為不依¶
　照而常寂故為常住¶
然則凡心躁競其次初學息心甚難或息不¶
得蹔停還失¶
　言習性煩惱難可滅除定力未成蹔停還¶
　失也<md:KR5d0055_HFL_017-009a>¶
<pb:KR5d0055_SBCK_017-9a>
去留交戰百體流行¶
　心起染境境来牽心心境相染故名交戰¶
　妄念不息百非自生名曰百體流行¶
乆乆精思方乃調熟勿以蹔收不得遂廢千¶
生之業¶
　定心不起則契真常一念不收千生遂廢¶
少得淨已則於行立坐卧之時¶
　初得清淨正慧未生故云少得淨已四威¶
　儀之時也¶
涉事之處諠鬧之所皆作意安<md:KR5d0055_HFL_017-009b>¶
<pb:KR5d0055_SBCK_017-9b>
　見一切諸相為涉之處起一切諸心名為¶
　諠閙之所也息亂歸寂名為作意恬淡得¶
　所名之為安也¶
有事無事常若無心處靜處諠其志唯一¶
　有無⬤遣寂用俱忘萬法不二名之唯一¶
若束心太急又則成病氣發狂顚是其候也¶
　偏心執靜名曰束心心外見相名為顚也¶
心若不動又須放任寛急得所自恒調適¶
　從定發慧名為放任定慧齊融名曰得所¶
　定多即愚慧多即狂定慧等用名曰調適<md:KR5d0055_HFL_017-010a>¶
<pb:KR5d0055_SBCK_017-10a>
制而不著放而不動處喧無惡涉事無惱者¶
此是真定¶
　寂而常照照而常寂空而常用用而常空¶
　得本元寂故為真定¶
不以涉事無惱故求多事不以處諠無惡强¶
来就諠¶
　習性塵勞常須制御不可縱逸¶
以無事為真宅有事為應跡¶
　見本性空寂故為真宅慧用無邊故為應¶
　跡<md:KR5d0055_HFL_017-010b>¶
<pb:KR5d0055_SBCK_017-10b>
若水鏡之為鑒則隨物而現形¶
　本心清淨猶如水鏡照用無礙萬物俱現¶
　名為現形¶
善巧方便唯能入定¶
　諸法性空寂無所起故為入定¶
慧發遲速則不由人勿令定中急急求慧急¶
則傷性傷則無慧¶
　急求知見真定乃亡貪著諸相故云無慧¶
若定不求慧而慧自生此名真慧¶
　心體寂靜妙用無窮故名真慧<md:KR5d0055_HFL_017-011a>¶
<pb:KR5d0055_SBCK_017-11a>
慧而不用實智若愚¶
　了無分别名之不用韜光晦跡故曰若愚¶
益資定慧⬤美無極¶
　寂照齊融故云⬤美無極¶
若定中念想多感衆邪妖精百魅隨心應見¶
　為心取相諸相應生一切邪魔競来撓亂¶
所見天尊諸仙真人是其祥也¶
　此為諸相不可取著¶
唯令定心之上豁然無覆定心之下曠然無¶
基<md:KR5d0055_HFL_017-011b>¶
<pb:KR5d0055_SBCK_017-11b>
　前念不生故云無覆後念不起故曰無基¶
舊業日銷新業不造¶
　宿習並盡名曰舊業日銷更不起心故名¶
　新業不造¶
無所罣礙逈脫塵籠¶
　一切無染故名無所罣礙解脫無繫故云¶
　逈脫塵籠¶
行而乆之自然得道¶
　智照不滅名曰行而乆之契理合真故曰¶
　得道<md:KR5d0055_HFL_017-012a>¶
<pb:KR5d0055_SBCK_017-12a>
夫得道之人凡有七候一者心得定易覺諸¶
塵漏¶
　心得清淨塵念盡知故曰覺諸塵漏¶
二者宿疾普銷身心輕爽¶
　真氣胎息故疾盡瘳體道合真身輕不老¶
三者填補夭損還年復命¶
　骨髓堅滿故填補夭損駐顔不易名為還¶
　年復命也¶
四者延數萬歲名曰仙人¶
　長生不死延數萬歲名編仙籙故曰仙人<md:KR5d0055_HFL_017-012b>¶
<pb:KR5d0055_SBCK_017-12b>
五者鍊形為氣名曰真人¶
　得本元氣故曰鍊形為氣正性無偽故曰¶
　真人¶
六者鍊氣成神名曰神人¶
　真氣通神隂陽不測故曰神人¶
七者鍊神合道名曰至人¶
　真神契道故曰至人¶
其於鑒力隨候益明¶
　鑒力者常照不息也益明者明明不絶也¶
得至道成慧乃圓備<md:KR5d0055_HFL_017-013a>¶
<pb:KR5d0055_SBCK_017-13a>
　若了本性得道成真智慧圓明萬法俱備¶
若乃乆學定心身無一候促齡穢質色謝方¶
空自云慧覺又稱成道者求道之理實所未¶
然¶
　通神合道即身得道真心證身亡不離生¶
　死西昇經云是故失生本焉能知道源¶
而⬤頌曰¶
智起生於境　火發生於縁　各是真動性¶
承流失道源　起心欲息知　心起知更煩¶
了知性本空　知則衆妙門<md:KR5d0055_HFL_017-013b>¶
<pb:KR5d0055_SBCK_017-13b>
老君清浄心經¶
老君曰夫道一清一濁一靜一動清淨為本¶
濁動為末故陽清隂濁陽動隂靜男清女濁¶
男動女靜降本流末而生萬物清者濁之源¶
靜者動之基人能清淨天下貴之人神好清¶
而心擾之人心好靜而欲牽之常能遣其欲¶
而心自靜澄其心而神自清自然六欲不生¶
三毒消滅而不能者心未澄欲未遣故也能¶
遣之者内觀於心心無其心外觀於形形無¶
其形逺觀於物物無其物三者莫得唯見於<md:KR5d0055_HFL_017-014a>¶
<pb:KR5d0055_SBCK_017-14a>
空觀空亦空空無所空既無其無無無亦無¶
湛然常寂寂無其寂無寂寂無俱了無矣欲¶
安能生欲既不生心自靜矣心既自靜神即¶
無擾神既無擾常清靜矣既常清靜及㑹其¶
道與眞道㑹名為得道雖名得道實無所得¶
既無所得强名為得為化衆生開方便道¶
老君曰道所以能得者其在自心自心得道¶
道不使得得是自得之道不名為得故言實¶
無所得¶
老君曰道不能得者為見有心既見有心則<md:KR5d0055_HFL_017-014b>¶
<pb:KR5d0055_SBCK_017-14b>
見有身既見其身則見萬物既見萬物則生¶
貪著既生貪著則生煩惱既生煩惱則生妄¶
想妄想既生觸情迷惑便歸濁海流浪生死¶
受地獄苦永與道隔人常清靜則自得道於¶
是而⬤偈曰¶
　天尊妙用常眼前　舉體動心皆自然¶
　息箇動心㸔動處　動處分明無際邊¶
　邊際由来本性空　非觀心照得虛空¶
　自悟因縁無自性　翛然直入紫微宫¶
　宫中宫外光且明　萬法圓中一道平<md:KR5d0055_HFL_017-015a>¶
<pb:KR5d0055_SBCK_017-15a>
　清心清鏡皎無礙　無礙無心心自在¶
　平等道平無有異　天堂地獄誰安置¶
　神既内寂不虧盈　善惡若空何處生¶
　只為凡夫生異見　强於地上起縱横¶
　縱横遮莫千般苦　一一諦觀無宰主¶
　諦觀無主本無宗　只箇因縁即㑹中¶
　中間雖㑹常無㑹　放㑹無為任物通¶
若時有人知是經意行住坐臥若能志心念¶
誦深心受持則能滅除無量一切宿障諸惡¶
寃家皆得和合無受苦報邪魔外道道能降<md:KR5d0055_HFL_017-015b>¶
<pb:KR5d0055_SBCK_017-15b>
<md:KR5d0055_HFL_018-001a>¶
<pb:KR5d0055_SBCK_018-1a>
雲笈七籖卷之十八　
