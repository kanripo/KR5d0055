# -*- mode: mandoku-view -*-
#+TITLE: 雲笈七籖
#+DATE: 2015-09-11 07:40:08
#+PROPERTY: BASEEDITION HFL
#+PROPERTY: WITNESS SBCK
#+PROPERTY: JUAN 34

仕四¶¶
　雜修攝¶
　　　太清導引養生經(凡十二事)¶
赤松子者神農時雨師能隨風上下至髙辛¶
氏時猶存導引術云導引除百病延年益壽¶
朝起布蓆東向爲之息極乃止不能息極五¶
通止此自當日日習之久久知益¶
常以兩手义頭上挽至地五噏五息止脹氣¶
又側卧左肘肘地極掩左手腦復以右手肘<md:KR5d0055_HFL_034-001b>¶
<pb:KR5d0055_SBCK_034-1b>
肘地極掩右手腦五息止引筋骨¶
以兩手據右膝上至腰胯起頭五息上引腰¶
氣右手據腰左膝右手極止引復以左手據¶
腰右膝左手極上引皆五息止引心腹氣左¶
手據腰右手極上引復以右手據腰左手極¶
上引五息止引腹中氣¶
义手胸脇前左右揺頭不息自極止引面耳¶
邪氣不復得入¶
兩手支腰下左右自揺自極止通血脉¶
兩手相义極左右引肩中氣<md:KR5d0055_HFL_034-002a>¶
<pb:KR5d0055_SBCK_034-2a>
兩手相义反於頭上左右自調引肺肝中氣¶
兩手义胸前左右極引除皮膚中煩氣¶
兩手相义左右舉肩引皮膚氣¶
正立左右揺兩䏶引脚氣¶
　　　寗先生導引養生法(法附/蝦蟇⬤鼈等氣)
寗¶先生者黄帝時人也爲陶正能積火自燒¶
而隨烟上下衣裳不灼先生曰夫欲導引行¶
氣以除百病令年不老者常心念一以還丹¶
田夫生人者丹救人者還全則延年丹去尸¶
存乃夭所以導引者令人肢體骨節中諸邪<md:KR5d0055_HFL_034-002b>¶
<pb:KR5d0055_SBCK_034-2b>
氣皆去正氣存處有能精誠勤習理行之動¶
作言語之間晝夜行之骨節堅强以愈百病¶
若卒得中風病固㾯㾼不隨耳聾不聞頭眩¶
癲疾欬逆上氣腰　苦痛皆可按圖視像於¶
其疾所在行氣導引以意排除去之行氣者¶
則可補於中導引者則可治於四肢自然之¶
道但能勤行與天地相保¶
解髮東向握固不息一通舉手左右導引手¶
掩兩耳令髮黒不白¶
東向坐不息再通以兩手中指口唾之二七<md:KR5d0055_HFL_034-003a>¶
<pb:KR5d0055_SBCK_034-3a>
相摩拭目令人目眀¶
東向坐不息三通手捻鼻兩孔治鼻宿息肉¶
愈¶
東向坐不息四通琢齒無數伏前側坐不息¶
六通愈耳聾目眩還坐不息七通愈胸中痛¶
欬¶
抱兩⬤自企於地不息八通愈胸以上至頭¶
耳目咽鼻疾¶
去枕握固不息企於地不息九通東首令人¶
氣上下通徹鼻内氣愈羸弱不能從隂陽法<md:KR5d0055_HFL_034-003b>¶
<pb:KR5d0055_SBCK_034-3b>
大隂霧勿行之¶
　　　蝦蟇行氣法¶
正坐自動揺臂不息十二通愈勞及水氣¶
左右側卧不息十二通治痰飲不消右有飲¶
病右側卧左有飲病左側卧有不消者以氣¶
排之日初出日中日入時向日正立不息九¶
通仰頭吸日精光九咽之益精百倍若入火¶
垂兩臂不息即不傷¶
又法面南方蹲踞以兩手從膝中入掌足五¶
指令内曲利腰尻完治淋遺溺愈<md:KR5d0055_HFL_034-004a>¶
<pb:KR5d0055_SBCK_034-4a>
箕踞交兩脚手内並脚中又义兩手極引之¶
愈寐中精氣不泄矣兩手交义頥下自極致¶
肺氣治暴氣欬¶
舉右手展左手坐以右脚上掩左脚愈尻完¶
痛¶
舉手交頸上相握自極治脇下痛¶
舒左手以右手在下握左手拇指自極舒右¶
手以左手在下握右手拇指自極皆治骨節¶
酸疼¶
掩兩脚兩手指箸足五指上愈腰折不能低<md:KR5d0055_HFL_034-004b>¶
<pb:KR5d0055_SBCK_034-4b>
若血久瘀爲之愈佳足五指愈腰　痛不能¶
反顧頸痛¶
以右手從頭上來下又挽下手愈頸不能反¶
顧視¶
坐地掩左手以右手指搭肩挽之傾側愈腰¶
膝及小便不通¶
　　　⬤鼈等氣法¶
⬤鼈行氣以衣覆口鼻不息九通正卧㣲㣲¶
鼻出内氣愈塞不通反兩手據膝上仰頭像¶
鼈取氣致元氣至丹田治腰　不知痛手大<md:KR5d0055_HFL_034-005a>¶
<pb:KR5d0055_SBCK_034-5a>
拇指急捻鼻孔不息即氣上行致泥丸腦中¶
令隂陽從數至不倦以左手急捉髪右手還¶
項中所謂血脉氣各流其根閉巨陽之氣使¶
隂不溢信明皆利隂陽之道也¶
正坐以兩手交背後名曰帶縛愈不能大便¶
利腹愈虛羸¶
坐地以兩手交义又其下愈隂滿¶
以兩手捉繩轆轤倒懸令脚反在其上愈頭¶
眩風癲以兩手牽反著背上挽繩自懸中愈¶
不專精食不得下<md:KR5d0055_HFL_034-005b>¶
<pb:KR5d0055_SBCK_034-5b>
以一手上牽繩下手自持脚愈尻久痔¶
坐地直舒兩脚以兩手义挽兩足自極愈腸¶
不能受食吐逆¶
東向坐仰頭不息五息五通以舌撩口中沫¶
滿二七咽愈口乾苦¶
鴈行氣低頭倚臂不息十二通以意排留飲¶
宿食從下部出息愈¶
龍行氣低頭下視不息十二通愈風疥惡瘡¶
⬤不能入咽可候病者以向陽明仰卧以手¶
摩腹至足以手持引足低臂十二不息十二<md:KR5d0055_HFL_034-006a>¶
<pb:KR5d0055_SBCK_034-6a>
通愈脚足温痺不任行腰　痛¶
以兩手著項相义治毒不愈腹中大氣即吐¶
之¶
　　　噏月精法¶
噏月精凡月初出時月中時月入時向月正¶
立不息八通仰頭噏月精八咽之令隂氣長¶
婦人噏之隂精益盛子道通¶
凡入水舉兩手臂不息沒¶
⬤向北方箕踞以手挽足五指愈伏免痿尻¶
筋急<md:KR5d0055_HFL_034-006b>¶
<pb:KR5d0055_SBCK_034-6b>
箕踞以兩手從曲脚入據地曲脚加其手舉¶
尻其可用行氣愈淋瀝乳痛¶
舉脚交义項以兩手據地舉尻持任息極交¶
脚項上愈腹中愁滿去三蟲利五藏¶
蹲踞以兩手舉足蹲極横治氣衝腫痛寒疾¶
致腎氣法蹲踞以兩手舉足五指低頭自極¶
則五藏氣總至治耳不聞目不眀久爲之則¶
令人髮白復黒¶
　　　彭祖導引法(凡十事)¶
彭祖者殷大夫歷夏至商比年七百常食桂<md:KR5d0055_HFL_034-007a>¶
<pb:KR5d0055_SBCK_034-7a>
得道導引法云導引除百病延年益壽要術¶
也¶
凡十節五十息五通二百五十息欲爲之常¶
於夜半至鷄鳴平旦爲之禁飽食沐浴¶
一凡解衣被卧伸腰瞑少時五息止引腎氣¶
去痟渇利隂陽¶
二挽兩足指五息止引腹中氣去疝瘕利九¶
竅¶
三仰兩足指五息止引腹　痺偏枯令人耳¶
聦<md:KR5d0055_HFL_034-007b>¶
<pb:KR5d0055_SBCK_034-7b>
四兩足相向五息止引心肺去欬逆上氣¶
五踵内相向五息止除五絡之氣利腸胃去¶
邪氣
六掩左脛屈右膝内厭之五息止引肺氣去
風虛令人目明¶
七張脚兩足指五息止令人不轉筋¶
八仰卧兩手牽膝置心上五息止愈腰痛¶
九外轉兩足十通止治諸勞¶
十解髮東向坐握固不息一通舉手左右導¶
引以手掩兩耳以指搯兩脉邉五通令人目<md:KR5d0055_HFL_034-008a>¶
<pb:KR5d0055_SBCK_034-8a>
明髮黒不白治頭風¶
　　　王子喬導引法(凡三十四事)¶
王子喬八神導引法延年益夀除百病導引¶
法曰枕當髙四寸足相去各五寸半去身各¶
三寸解衣披髮正偃卧勿有所念定意乃以¶
鼻徐内氣以口出之各致其藏所竟而復始¶
欲休先極之而止勿强長息乆習乃自長矣
氣之徃來勿令耳聞鼻無知㣲而專之長遂¶
推之伏免股胻以省爲貴若存若亡爲之百¶
動腹鳴氣有外聲足則温成功之士何疾而<md:KR5d0055_HFL_034-008b>¶
<pb:KR5d0055_SBCK_034-8b>
矣小腸者長九赤法九州一云九土小膓者¶
長二丈四尺諸欲導引虛者閉目實者開目¶
以所苦行氣不用第七息止徐徐徃來度二¶
百歩所却坐小咽氣五六不差復如法引以¶
愈爲効諸有所苦正偃卧被髮如法徐以口¶
内氣填腹自極息欲絶徐以鼻出氣數十所¶
虛者補之實者瀉之閉口温氣咽之三十過¶
候腹中轉鳴乃止徃來二百歩不愈復爲之¶
病在喉中胸中者枕髙七寸病在心下者枕¶
髙四寸病在臍下者去枕以口出氣鼻内氣<md:KR5d0055_HFL_034-009b>¶
<pb:KR5d0055_SBCK_034-9a>
者名曰補閉口温炁咽之者名曰瀉閉氣治¶
諸病法欲引頭病者仰頭欲引腰脚病者仰¶
足十指欲引胸中病者挽足十指引臂病者¶
欲去腹中寒⬤諸所不快若中寒身⬤皆閉¶
氣張腹欲息者徐以鼻息已復爲至愈乃止¶
一平坐生腰脚兩臂履手據地口徐吐氣以¶
鼻内之除胸中肺中痛咽氣令温閉目也¶
二端坐生腰以鼻内氣閉之自前後揺頭各¶
三十除頭虛空耗轉地閉目揺之¶
三左脇側卧以口吐氣以鼻内之除積聚心<md:KR5d0055_HFL_034-010a>¶
<pb:KR5d0055_SBCK_034-9b>
下不便¶
四坐生腰徐以鼻内炁以右手持鼻除目昏¶
淚若出去鼻中息肉耳聾亦除傷寒頭痛洗¶
洗皆當以汗出爲度¶
五正偃卧以口徐出氣以鼻内之除裏急飽¶
食後小咽咽氣數十令温若氣寒者使人乾¶
嘔腹痛從鼻内氣七十咽即大填腹内¶
六右脇側卧以鼻内氣以口小吐氣數十兩¶
手相摩⬤以摩腹令其氣下出之除脇皮膚¶
痛七息止<md:KR5d0055_HFL_034-010b>¶
<pb:KR5d0055_SBCK_034-10a>
七端坐生腰直上展兩臂仰兩手掌以鼻内¶
氣閉之自極七息名曰蜀王臺除脇下積聚¶
八覆卧去枕立兩足以鼻内氣四四所復以¶
鼻出之極令㣲氣入鼻中勿令鼻知除身中¶
⬤背痛¶
九端坐生腰舉左手仰其掌却右手除兩臂¶
背痛結氣¶
十端坐兩手相义抱膝閉氣鼓腹二七或三¶
七氣滿即吐候氣皆通暢行之十年老有少¶
容<md:KR5d0055_HFL_034-011a>¶
<pb:KR5d0055_SBCK_034-10b>
十一端坐生腰左右傾側閉目以鼻内氣除¶
頭風自極七息止¶
十二若腹中滿飲食飽坐生腰以鼻内氣數¶
十以便爲故不便復爲之有寒氣腹中不安¶
亦行之¶
十三端坐使兩手如張弓滿射可治四肢煩¶
悶背急每日或時爲之佳¶
十四端坐生腰舉右手仰掌以左手承左脇¶
以鼻内氣自極七息除胃寒食不變則愈¶
十五端坐生腰舉左手仰掌以右手承右脇<md:KR5d0055_HFL_034-011b>¶
<pb:KR5d0055_SBCK_034-11a>
以鼻内氣自極七息除瘀血結氣等¶
十六兩手却據仰頭自以鼻内氣因而咽之¶
數十除⬤身中傷死肌肉等¶
十七正偃卧端展足臂以鼻内氣自極七息¶
揺足三十而止除胸足中寒周身痺厥逆嗽¶
十八偃卧屈膝令兩膝頭内向相對手翻兩¶
足生腰以鼻内氣自極七息除痺疼⬤痛兩¶
䏶不隨¶
十九覺身體昏沈不通暢即導引兩手抱頭¶
宛轉上下名爲開脇<md:KR5d0055_HFL_034-012a>¶
<pb:KR5d0055_SBCK_034-11b>
二十踞伸右脚兩手抱左膝頭生腰以鼻内¶
氣自極七息除難屈伸拜起䏶中痛瘀痺病¶
二十一踞伸左足兩手抱右膝生腰以鼻内¶
氣自極七息展左足著外除難屈伸拜起䏶¶
中疼一本云除風目晦耳聾¶
二十二正偃卧直兩足兩手捻胞所在令赤¶
如油囊裹丹除隂下濕小便難頹小腹重不¶
便腹中⬤但口出氣鼻内之數十不須小咽¶
氣即腹中不⬤者七息已温氣咽之十所¶
二十三踞兩手抱兩膝頭以鼻内氣自極七<md:KR5d0055_HFL_034-012b>¶
<pb:KR5d0055_SBCK_034-12a>
息除腰痺背痛¶
二十四覆卧傍視兩踵生腰以鼻内氣自極¶
七息除脚中弦痛轉筋脚酸疼二十五叚元闕¶
二十六偃卧展兩䏶兩手兩踵相向亦鼻内¶
氣自極七息除死肌不仁足䏶寒¶
二十七偃卧兩手兩䏶左膀一本作停字兩¶
足踵以鼻内氣自極七息除胃中食若嘔¶
二十八踞生腰以兩手引兩踵以鼻内氣自¶
極七息布兩膝頭除痺嘔逆¶
二十九偃卧展兩脚兩手仰足指以鼻内氣<md:KR5d0055_HFL_034-013a>¶
<pb:KR5d0055_SBCK_034-12b>
自極七息除腹中弦急切痛¶
三十偃卧左足踵拘右足拇指以鼻内氣自¶
極七息除厥疾人脚錯踵不拘拇指依文用¶
之¶
三十一偃卧以右足踵拘左足拇指以鼻内¶
氣自極七息除周身痺¶
三十二病在左端坐生腰右視目以鼻徐内¶
氣極而吐之數十一止所閉目目上入¶
三十三病在心下若積聚端坐生腰向日仰¶
頭徐以鼻内氣因而咽之三十所而止開目<md:KR5d0055_HFL_034-013b>¶
<pb:KR5d0055_SBCK_034-13a>
作¶
三十四病在右端坐生腰右視目以鼻徐内¶
氣而咽之數十止¶
　　　導引雜說¶
文選江賦云噏翠霞此謂導引服氣稍與枕¶
中相⬤俱用之兩手相捉細捩如洗手法兩¶
手相义翻覆向胸前如挽三石弓力左右同¶
兩手相重共按髀徐徐捩身以返搥背上十¶
度作拳向後築十度大坐徧倚如排山如把¶
千斤石上下數度兩手抱頭宛轉䏶上兩手<md:KR5d0055_HFL_034-014a>¶
<pb:KR5d0055_SBCK_034-13b>
據地縮身曲　三度兩手相义以脚蹋中立¶
地反抝三舉起立以脚前後踏空大坐伸脚¶
以手勾脚指¶
右導引之法深能益人延年與調氣相須令¶
血脉通除百病宜好將息勿令至大汗能通¶
伏氣行之甚佳¶
又導引法在枕中卷與此導引消息並宜相¶
參作之大佳¶
諸服氣要法并忌觸雜録如能服之便成真¶
人忌隂寒雨霧⬤䓁邪氣不可輙服也危執<md:KR5d0055_HFL_034-014b>¶
<pb:KR5d0055_SBCK_034-14a>
閉破除此等日亦不可服¶
凡日午已後夜半已前名爲死氣不可服也¶
唯酉時氣可服爲日近明浄不爲死氣加可¶
服耳¶
凡服氣取子午卯酉時服是也如冬月子時¶
氣不可服也爲寒如夏月午時氣不可服爲¶
⬤仍須以意消息大畧若是如腹中大冷取¶
近日氣及日午氣是如腹中大⬤服夜半氣¶
及平旦氣如冬寒即於一小浄室中生炭火¶
煖之服即腹中和如夏極⬤時取月中氣服<md:KR5d0055_HFL_034-015a>¶
<pb:KR5d0055_SBCK_034-14b>
即凉大冷¶
每欲服氣常取體中安穏消息得所如安隱¶
時不住消息耳消息住先舒手展足按⬤支¶
節舉脚跟向上左右展足長出氣三兩度心¶
念病處隨氣出病遂盡矣如服氣之時胸中¶
悶㣲㣲細吐之悶定則掩口勿盡盡則復吸¶
入凡服氣入及出吐皆須㣲㣲吹綿不動是¶
其常候也如入氣太急勿令自耳聞則驚五¶
神招其損也如出氣太急令自耳聞亦然如¶
後腹内⬤及時節⬤出入氣太急轉轉增⬤<md:KR5d0055_HFL_034-015b>¶
<pb:KR5d0055_SBCK_034-15a>
則盛也如服冷及時寒出入太急令自耳聞¶
亦增冷甚也¶
初入氣之時善將息以飽爲度若飽後即左¶
右拓更開托左右捩及蹴空各三度然後咳¶
嗽耳㧞髮摩面轉腰令四肢節皮肉骨髓頭¶
面貫徹腹中即空如前服之取飽更不須動¶
作耳自然安泰也¶
　　　神炁養形說¶
混元既分天地得位人與萬物各分一氣而¶
成形動者禀乎天静者法乎地天地之間最<md:KR5d0055_HFL_034-016a>¶
<pb:KR5d0055_SBCK_034-15b>
靈者人能養人之形者唯氣與神神者妙萬¶
物而爲言氣者借沖虛以爲用至人之言莫¶
先乎氣至人之用莫妙乎神我先生得至人¶
之道見生死之機常味於無味用於無用爲¶
於無爲事於無事知神氣可以留形故守虛¶
無以養神氣知窈冥可以致信故入窈冥而¶
觀至精則天地之間其猶橐籥乎至人之不¶
死其猶谷神乎先生曰虛無之中有物謂之¶
神窈冥之中有物謂之氣氣者結虛無以成¶
妙故大洞真人曰三月内視注心一神則靈<md:KR5d0055_HFL_034-016b>¶
<pb:KR5d0055_SBCK_034-16a>
光化生纒綿五藏其理明矣且氣者神之母¶
神者氣之子欲致其子先修其母若神不受¶
味於氣則氣無以通靈子不求食於母則母¶
無以致和道經曰既得其母以知其子既知¶
其子復守其母東華玉書云母䌓子長流心¶
安寜此皆謂修真之要言也加以耳目者神¶
之户道經曰專氣致柔能如嬰兒乎黄庭經¶
曰仙人道士非有神積精所致和專仁正謂¶
此也後來學者或納四時五芽之氣或服引¶
七宿二景之精握固以象胎形閉氣以爲胎<md:KR5d0055_HFL_034-017a>¶
<pb:KR5d0055_SBCK_034-16b>
息殊乖真人之妙㫖蓋是古來之末事如此¶
之徒濁亂元氣尤損於形神夫至人以心遊¶
於恬惔飲漱於玄泉胎息於無味則神光内¶
照五氣生靈自然有紫烟上浮玉彩交映敬¶
傳先生之㫖化白爲朱積精成形口銜靈芝¶
降於形中是謂真仙之術守中抱一抱一勿¶
失與天地齊畢矣¶
　　　將攝保命篇¶
夫人禀二儀之氣成四大之形愚智貴賤則¶
别好養貪生不異貧廹者力㣲而不達富貴<md:KR5d0055_HFL_034-017b>¶
<pb:KR5d0055_SBCK_034-17a>
者侮傲而難持性愚者未悟於全生識智者¶
或先於名利自非至真之士何能保養生之¶
理哉其有輕薄之倫亦有矯情冐俗口誦其¶
事行已逹之設能行者不踰晦朔即希長夀¶
此亦難矣是以逹人知富貴之驕傲故屈迹¶
而下人知名利之敗身故割情而去欲知酒¶
色之傷命故量事而撙節知喜怒之損性故¶
豁情以寛心知思慮之銷神故損情而内守¶
知語煩之侵氣故閉口而忘言知哀樂之損¶
夀故抑之而不有知情欲之竊命故忍之而<md:KR5d0055_HFL_034-018a>¶
<pb:KR5d0055_SBCK_034-17b>
不爲若加之寒温適時起居有節滋味無爽¶
調息有方積氣補於泥丸魂魄守藏和神保¶
氣吐故納新嗜慾無以干其心邪淫不能惑¶
其性此則持身之上品安有不延年者哉¶¶¶
雲笈七籖卷之三十四<md:KR5d0055_HFL_034-018b>¶
<pb:KR5d0055_SBCK_034-19a>
<md:KR5d0055_HFL_035-001a>¶
<pb:KR5d0055_SBCK_035-1a>
雲笈七籖卷之三十五　仕五¶¶
　雜修攝¶
　　　明⬤
