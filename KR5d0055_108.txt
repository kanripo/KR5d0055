# -*- mode: mandoku-view -*-
#+TITLE: 雲笈七籖
#+DATE: 2015-09-11 07:40:21
#+PROPERTY: BASEEDITION HFL
#+PROPERTY: WITNESS SBCK
#+PROPERTY: JUAN 108
¶¶
　列仙傳¶
　　　赤松子¶
赤松子者神農時雨師服水玉以教神農能¶
入火自燒至崑崙山上常止西王母石室中¶
隨風雨上下炎帝少女追之亦得仙俱去至¶
髙辛時復為雨師今之雨師本是焉¶
　　　甯封子¶
甯封子者黄帝時人也世傳為黄帝陶正有<md:KR5d0055_HFL_108-001b>¶
<pb:KR5d0055_SBCK_108-1b>
人遇之為其掌火能出五色煙久則以教封¶
子封子積火自燒而隨煙⬤上下視其灰燼¶
猶有其骨時人共葬於甯北山中故謂之甯¶
封子焉¶
　　　馬師皇¶
馬師皇者黄帝時馬醫也知馬形氣死生之¶
診理之輙愈後有龍下向之垂耳張口師皇¶
曰此龍有病知我能理乃鍼其脣下口中以¶
甘草湯飲之而愈後數有疾龍出其陂告而¶
治之一旦龍負而去<md:KR5d0055_HFL_108-002a>¶
<pb:KR5d0055_SBCK_108-2a>
　　　赤將子輿¶
赤將子輿者黄帝時人不食五穀而噉百草¶
花至堯時為木工能隨風雨上下時於市中¶
貨繳亦謂之繳父¶
　　　偓佺¶
偓佺者槐山採藥父也好食松實形體生毛¶
長數寸兩目更方能飛行逐走馬以松子遺¶
堯堯不暇服也松者簡松也時人受服者皆¶
至二三百歳焉¶
　　　容成公<md:KR5d0055_HFL_108-002b>¶
<pb:KR5d0055_SBCK_108-2b>
容成公者自稱黄帝之師見周穆王能善補¶
導之事取精於⬤牝其要谷神不死守生養¶
精⬤者髪白復黒齒墮更生事與老子同亦¶
云老子師¶
　　　方回¶
方回堯時隱人也堯聘以為閭士錬食雲母¶
粉亦與人民之有病者隱於五柞山中夏啓¶
末為宮士為人所劫閉之室中從求道回化¶
而得去更以方回印封其戶時人言得回一¶
圓泥塗門戶終不可開<md:KR5d0055_HFL_108-003a>¶
<pb:KR5d0055_SBCK_108-3a>
　　　涓子¶
涓子齊人好餌术接食其精至三百年乃見¶
於齊著天地人經四十八篇後釣於荷澤得¶
鯉腹中有符隱於宕山能制風雨受伯陽九¶
僊法淮南王安少得其文不能解其㫖也其¶
琴心三篇有條理焉¶
　　　嘯父¶
嘯父冀州人少在西周市上補履數十年人¶
不知也後竒其不老好事者造求其術不能¶
得唯梁母得其作火法臨上三亮山與梁母<md:KR5d0055_HFL_108-003b>¶
<pb:KR5d0055_SBCK_108-3b>
别列數十火而昇天西邑多奉祀之焉¶
　　　師門¶
師門者嘯父弟子也亦能使火食桃李葩為¶
夏孔甲龍師孔甲不能順其心意殺而埋之¶
野外一旦風雨迎之訖則山木皆焚孔甲祀¶
而禱之還而道死¶
　　　務光¶
務光夏時人耳長七寸好琴服蒲韭根湯伐¶
桀因光而謀光曰非吾事也湯曰孰可曰吾¶
不知也湯曰伊尹何如曰强力忍垢吾不知<md:KR5d0055_HFL_108-004a>¶
<pb:KR5d0055_SBCK_108-4a>
也湯既克桀以天下讓於光曰智者謀之武¶
者遂之仁者居之古之道也吾子胡不遂之¶
請相吾子光辭曰廢上非義也殺人非仁也¶
人犯其難我享其利非廉也吾聞非義不受¶
其禄無道之世不踐其位況於尊我我不忍¶
也遂負石自沈蓼水已而自匿後四百餘歳¶
至武丁時復見武丁欲以為相不從武丁以¶
輿迎而從逼不以禮遂投河浮山後遊尚父¶
山¶
　　　仇生<md:KR5d0055_HFL_108-004b>¶
<pb:KR5d0055_SBCK_108-4b>
仇生者不知何許人湯時為木正三十餘年¶
而更壯皆知其壽人也咸共師奉之其人云¶
常食松脂在尸鄉北山上自作石室至周武¶
王幸其室祠之¶
　　　¶卭疏
卭疏者周封史也能行⬤錬形煮石髓而服¶
之謂之石鍾乳至數百年徃來入太室山中¶
有卧石牀枕焉¶
　　　馬丹¶
馬丹者晉狄人也當文侯時為大夫至獻公<md:KR5d0055_HFL_108-005a>¶
<pb:KR5d0055_SBCK_108-5a>
時復爲幕正獻公滅狄殺恭太子丹去至趙¶
宣子時乗安車入⬤都候諸大夫靈公欲仕¶
之逼不以禮有迅風發屋丹入廻風中而去¶
北方人尊而祠之¶
　　　陸通¶
陸通者云楚狂接輿也好養生食橐盧木實¶
及蕪菁子逰諸名山在蜀峨嵋山上人世世¶
見之歷數百年也¶
　　　⬤由¶
⬤由者羗人也周成王時好刻木羊賣之一<md:KR5d0055_HFL_108-005b>¶
<pb:KR5d0055_SBCK_108-5b>
旦⬤羊而入蜀蜀中王侯貴人追之上綏山¶
綏山在峨嵋山西南髙無極也隨之者不復¶
還皆得仙道故里諺曰若得綏山一桃雖不¶
得仙亦足以豪山下立祠數十處也¶
　　　琴髙¶
琴髙趙人能鼓琴為宋康王舍人行涓彭之¶
術浮游冀州涿郡間二百餘年後辭入涿水¶
取龍子與諸弟子期期日皆齋潔待於水傍¶
設祀果乗赤鯉來坐祠中且有萬人觀之留¶
一月復入水去一本涿作碭<md:KR5d0055_HFL_108-006a>¶
<pb:KR5d0055_SBCK_108-6a>
　　　冦先生¶
冦先生者宋人也釣魚為業居睢水傍百餘¶
年得魚或放或賣或食常著冠帶好種荔食¶
其葩實焉宋景公問其道不告即殺之數十¶
年踞宋城門鼓琴數十日而去宋人家家奉¶
祀焉¶
　　　安期生¶
安期生者琅瑘阜鄉人賣藥於東海邊時人¶
皆言千歳翁秦始皇東遊請見與語三日三¶
夜賜金璧度數千萬出於阜鄉亭皆置去畱<md:KR5d0055_HFL_108-006b>¶
<pb:KR5d0055_SBCK_108-6b>
書以赤玉舄一緉為報曰後千年求我於蓬¶
萊下始皇即遣使者徐市盧生等數百人入¶
海未至蓬萊山輙逢風波而還立祠阜鄉亭¶
海邊數十處也¶
　　　桂父¶
桂父者象林人也時黒而時白時黃而時赤¶
南海人見而尊事之常服桂及葵以⬤腦和¶
之千丸用十斤桂累世見之今荆州之南尚¶
有桂丸焉¶
　　　瑕丘仲<md:KR5d0055_HFL_108-007a>¶
<pb:KR5d0055_SBCK_108-7a>
瑕丘仲甯人也賣藥於甯百餘年人以為壽¶
而因地動舍壞仲及里中數十家屋臨水皆¶
敗仲死民或取仲尸棄水中收其藥賣之仲¶
被裘而從詣之取藥棄仲者懼叩頭求哀仲¶
曰非恨汝使人知我爾吾去矣後為夫餘胡¶
王驛使復來至甯北方謂之謫仙人¶
　　　酒客¶
酒客梁市上酒家人也作酒常美售日得萬¶
錢有過而逐之主人酒常酢敗貧窮梁市中¶
賈人多以女妻而迎之或去或來後百餘歳<md:KR5d0055_HFL_108-007b>¶
<pb:KR5d0055_SBCK_108-7b>
來為梁丞使民益種芋菜三年當大飢果如¶
其言梁民不死後五年解印綬去莫知所終¶
焉¶
　　　任光¶
任光上蔡人善餌丹賣於都里間積八十九¶
年乃知是故時任光也稱說如故後數十年¶
間頃後長老識之趙簡子聘與俱歸常在栢¶
梯山上三世不知所在晉人常服其丹矣¶
　　　祝雞翁¶
祝雞翁洛人居尸鄉北山下養雞百餘年雞<md:KR5d0055_HFL_108-008a>¶
<pb:KR5d0055_SBCK_108-8a>
皆有名字千餘頭暮棲樹上晝放散之欲引¶
呼名即種别而至賣雞及子得千餘萬輙置¶
錢去之呉作養魚池後昇呉山白鶴孔雀數¶
百常止其傍矣¶
　　　朱仲¶
朱仲㑹稽人常於市上販珠髙后時下書募¶
三寸珠仲讀(御名/音同)書笑曰真值汝矣齎三寸¶
珠詣闕上書珠好過度即賜五百金魯元公¶
主復私以七百金從仲求珠仲獻四寸珠送¶
至闕即去下書㑹稽徴聘不知所在景帝時<md:KR5d0055_HFL_108-008b>¶
<pb:KR5d0055_SBCK_108-8b>
復來獻三寸珠數十枚輙去不知所之云¶
　　　脩羊公¶
脩羊公魏人華隂山石室中有懸石榻臥其¶
上石盡穿陷略不動時取黄精食之後以道¶
干景帝禮之使止王邸中數歳道不可得有¶
詔問公何日發語未訖牀上化為白石羊題¶
其脇曰修羊公謝天子後置石羊於通靈臺¶
上羊後復去不知所在¶
　　　稷丘君¶
稷丘君者太山下道士武帝時以道術受賞<md:KR5d0055_HFL_108-009a>¶
<pb:KR5d0055_SBCK_108-9a>
賜髪白再黑齒落更生後罷去上東巡太山¶
君乃冠章甫衣黄衣擁琴來迎拜武帝曰陛¶
下勿上必傷足指及數里左足指果折上諱¶
之但祠而還為君立祠復百户使承奉之¶
　　　崔文子¶
崔文子太山人世好黄老事居濳山下後作¶
黄老丸成石父祠賣藥都市自言三百歳後¶
有疫⬤民死者萬計長吏告之請救文擁朱¶
旛繫黄散以循民間飲散者即愈所愈計萬¶
後去蜀賣黄藥故世寳崔文赤丸散實近於<md:KR5d0055_HFL_108-009b>¶
<pb:KR5d0055_SBCK_108-9b>
神焉¶
　　　赤須子¶
赤須子酆人也酆中傳世見之云秦穆公主¶
魚吏也數言酆界災害水旱十不失一臣向¶
迎而師之從受業以長好食松實天門冬石¶
脂齒落更生髪白還黑服霞絶粒後徃呉山¶
下十餘年莫知所之¶
　　　犢子¶
犢子鄴人也少在黑山採松子茯苓餌而服¶
之且數百年時壯時老時美時醜乃知是仙<md:KR5d0055_HFL_108-010a>¶
<pb:KR5d0055_SBCK_108-10a>
人也常過酤酒於陽都家都女者眉生而連¶
耳細而長衆以爲異皆言此天人也㑹犢子¶
牽一黄犢來過都女恱之遂相奉侍都女隨¶
犢子出取桃李一宿而返皆連兠甘美邑中¶
隨伺逐之出門共牽犢耳而走不能追也旦¶
復在市中數十年乃去見磻山下冬賣桃李¶
也¶
　　　⬤龍鳴¶
⬤龍鳴者渾亭人年二十於池中求得龍子¶
狀如守宮者十餘頭養食結草廬而守之龍<md:KR5d0055_HFL_108-010b>¶
<pb:KR5d0055_SBCK_108-10b>
長大稍稍去後五十餘年水壞其廬而去一¶
旦⬤龍來至渾亭下語云我馮伯昌孫也此¶
間人不去五百里必當死不信之者以為妖¶
言至八月果水至死者萬計¶
　　　主柱¶
王柱不知何所人與道士共上宕山言此有¶
丹砂可得數萬斤宕長吏知而上山封之砂¶
流出飛如火乃聽柱取為邑令章君明餌砂¶
三年得神砂飛雪服之五年能飛行與柱俱¶
去矣<md:KR5d0055_HFL_108-011a>¶
<pb:KR5d0055_SBCK_108-11a>
　　　鹿皮翁¶
鹿皮翁菑川人也少為府小吏工木精巧舉¶
手能成器械岑山上有神泉人不能至小吏¶
白府君請木工斤斧三十人作轉輪懸閣意¶
思横生數十日梯道四間成上其巔作祠舍¶
留止其傍絶其二間以自固食芝草飲神泉¶
且七十年菑水來三下呼宗族家室得六十¶
餘人令上山半水盡漂一郡⬤者萬計小吏¶
乃辭遣宗家令下山著鹿皮衣遂去復上閣¶
後百餘年下賣藥於市<md:KR5d0055_HFL_108-011b>¶
<pb:KR5d0055_SBCK_108-11b>
　　　昌容¶
昌容常山道人自稱湯王女食蓬蔂根徃來¶
上下見之者二百餘年顔色如二十許人能¶
致紫草貨與染家得錢以遺孤寡歴世而然¶
奉祠者萬計也¶
　　　溪父¶
溪父南郡甗人居山間有仙人常止其家從¶
買瓜教之煉瓜子與桂附枳實共藏而對分¶
食之二十餘年能飛走昇山入水後百餘年¶
絶居山頂呼溪下父老與道生時事也<md:KR5d0055_HFL_108-012a>¶
<pb:KR5d0055_SBCK_108-12a>
　　　山圖¶
山圖隴西人少好乘馬馬踏之折脚山中道¶
人教以雌黄當歸羌活獨活苦參散服之一¶
歳而不嗜食病愈身輕追道士問之自言五¶
嶽使之名山採藥能隨吾使汝不死山圖追¶
隨之六十餘年一旦歸來行母服於家朞年¶
復去莫知所之¶
　　　谷春¶
谷春櫟陽人成帝時為郎疫死而尸不冷家¶
發喪行服猶不敢下釘三年更著冠幘坐縣<md:KR5d0055_HFL_108-012b>¶
<pb:KR5d0055_SBCK_108-12b>
門上邑中人大驚家人迎之不肯歸發棺有¶
衣無尸留門上三宿去之長安止横門上人¶
知追迎之復去之太白山立祠於山上時來¶
至其祠中止宿焉¶
　　　隂生¶
隂生長安渭橋下乞兒常止於市中乞市人¶
猒苦以糞洒之旋復見身中衣不汚如故長¶
吏知之試收繫著桎梏而續在市中乞又試¶
欲殺之乃去洒者之家室自壞殺十餘人故¶
長安謡曰見乞兒與美酒以免破屋之咎<md:KR5d0055_HFL_108-013a>¶
<pb:KR5d0055_SBCK_108-13a>
　　　子主¶
子主者楚語而細音不知何所人也詣江都¶
王自言甯先生雇我作客三百年不得作直¶
以為狂人也問先生所在云在龍眉山上王¶
遣吏將上龍眉山巔見甯先生毛身廣耳被¶
髪鼓琴主見之叩頭吏致王命先生曰此主¶
吾北舍九世孫且念汝家當暴死女子三人¶
勿預吾事語竟大風發吏走下山比歸宮中¶
相殺三人王遣三牲立祠焉¶
　　　陶安公<md:KR5d0055_HFL_108-013b>¶
<pb:KR5d0055_SBCK_108-13b>
陶安公六安鑄冶師數行火火一旦散上行¶
紫色衝天安公伏冶下求哀須臾朱雀止冶¶
上曰安公安公冶與天通七月七日迎汝赤¶
龍至期赤龍到大雨而公⬤之東南上一城¶
邑數萬人衆共送視之皆與辭決也¶
　　　赤斧¶
赤斧者巴戎人為碧雞祠主簿能作水澒鍊¶
丹與硝石服之三十年反如童子毛髪生皆¶
赤後數十年上華山取禹餘糧餌賣之於蒼¶
梧滇江間累世傳見之手掌中有赤斧焉<md:KR5d0055_HFL_108-014a>¶
<pb:KR5d0055_SBCK_108-14a>
　　　呼子先¶
呼子先漢中闕下卜師老壽百餘歳臨去呼¶
酒家老嫗曰急裝當與嫗共應中陵王夜有¶
仙人持二茅狗來至呼子先子先持一與酒¶
家嫗得而⬤之乃龍也上華隂山常於山上¶
大呼言子先酒家母在此矣¶
　　　負局先生¶
負局先生不知何許人語似燕代間人常負¶
磨鏡局循呉市中⬤磨鏡一錢因磨之輙問¶
主人得無有疾苦者輙出紫丸藥以貽之得<md:KR5d0055_HFL_108-014b>¶
<pb:KR5d0055_SBCK_108-14b>
莫不愈如此數十年後大疫病家至户到與¶
藥活者萬計不取一錢呉人乃知其真人也¶
後上呉山絕崖頭懸藥下與人將欲去時語¶
下人曰吾還蓬萊山為汝曹下神水崖頭一¶
旦有水白色流從石間來下服之多愈疾立¶
祠十餘處¶
　　　阮丘¶
阮丘睢山上道士衣裘披髪耳長七寸口中¶
無齒日行四百里於山中種䓗薤百餘年人¶
不知時下賣藥廣陽人朱璜有毒瘕疾丘與<md:KR5d0055_HFL_108-015a>¶
<pb:KR5d0055_SBCK_108-15a>
七物藥服之而去三尸後與璜俱入浮陽山¶
朱璜發明之乃知是神人也地動山崩道絶¶
豫戒於人世共禀奉祠之¶
　　　陵陽子明¶
陵陽子明銍鄉人好釣魚於旋溪獲得白龍¶
子明懼解釣拜而放之後得白魚腹中有書¶
教子明服食之法子明遂上黄山採五石脂¶
沸水而服之三年龍來迎去止陵陽山上百¶
餘年山去地千餘丈大呼下人令上山半所¶
言谿中子安當來問子明釣車在否後二十<md:KR5d0055_HFL_108-015b>¶
<pb:KR5d0055_SBCK_108-15b>
餘年子安死人取葬著山中有黄鶴來棲其¶
冡邊樹上鳴呼子安¶
　　　䢴子¶
䢴子自言蜀人好放犬知相犬犬走入山穴¶
䢴子隨入十餘宿行度數百里上出山頭上¶
有臺殿宫府青松森然仙吏侍衞甚嚴見故¶
婦主洗魚與䢴符一函使還與成都令喬君¶
君發函有魚子也著池中養之一年皆爲龍¶
䢴復送符還山上犬色更赤有長翰常隨䢴¶
徃來百餘年遂留止山上時下來護其宗族<md:KR5d0055_HFL_108-016a>¶
<pb:KR5d0055_SBCK_108-16a>
蜀人立祠於穴口常有鼔吹傳呼聲西南數¶
十里共奉祠焉¶
　　　木羽¶
木羽鉅鹿南和平鄉人母貧賤主助産嘗探¶
産婦兒生便開目視母大笑母怖懼夜夢見¶
大冠赤幘守兒言此司命君也當報汝恩使¶
汝子木羽得仙母隂信識之後母生兒字為¶
木羽所探兒生年十五夜有車馬來迎去遂¶
過母家呼木羽為我御來遂俱去後二十餘¶
年鸛雀旦旦以銜二尺魚著母户上母匿不<md:KR5d0055_HFL_108-016b>¶
<pb:KR5d0055_SBCK_108-16b>
道而賣其魚三十年乃發云母至百年乃終¶
　　　⬤俗¶
⬤俗稱河間人服巴英賣藥都市七丸一錢¶
善治百病河間王患瘕買藥服之下蛇十餘¶
頭問藥意俗曰王瘕乃六世餘殃下墮情非¶
王之所招王嘗放乳鹿麟母也仁心感天故¶
遭俗爾王家老舍人自言父世見俗俗之身¶
無影王乃呼著日中看實無影王以女娉之¶
俗夜亡去後人見於常山下¶
雲笈七籖卷之一百八¶
<md:KR5d0055_HFL_109-001a>¶
<pb:KR5d0055_SBCK_109-1a>
雲笈七籖卷之一百九　甘九
