# -*- mode: mandoku-view -*-
#+TITLE: 雲笈七籤
#+DATE: 2015-08-29 01:51:56
#+PROPERTY: BASEEDITION HFL
#+PROPERTY: WITNESS WYG
#+PROPERTY: LASTPB  <md:KR5d0055_HFL_039-018b>
#+PROPERTY: JUAN 40
¶¶¶¶¶¶
<md:KR5d0055_HFL_040-001a>¶<pb:KR5d0055_WYG_040-1a>
欽定四庫全書
　雲笈七籖卷四十　¶　　　宋　張君房　撰¶
　　説戒¶
　　　説百病¶
老君曰救災解難不如防之為易療疾治病¶不如備之
為吉今人見背不務防之而務救¶之不務備之而務藥
之故有君者不能保社¶稷有身者不能全夀命是以聖
人求福於未¶兆絶禍於未有葢災生于稍稍禍起于微
<pb:KR5d0055_WYG_040-1b>
微¶人以小善為無益故不肻為以小惡為無損¶<md:KR5d0055_HFL_040-001b>¶故不肻
改小善不積大徳不成小惡不止以¶成大罪故摘出其
要使知其所生焉乃百病¶者也¶
　喜怒無常是一病　　　忘義取利是一病¶
　好色壊徳是一病　　　專心係愛是一病¶
　憎欲令死是一病　　　縱貪蔽過是一病¶
　毁人自譽是一病　　　擅變自可是一病¶
　輕口喜言是一病　　　快意遂非是一病¶
<pb:KR5d0055_WYG_040-2a>
　以智輕人是一病　　　乗權縱横是一病¶
　非人自是是一病　　　侮易孤弱是一病¶<md:KR5d0055_HFL_040-002a>¶
　以力勝人是一病　　　威勢自愶是一病¶
　語欲勝人是一病　　　貸不念償是一病¶
　曲人自直是一病　　　以直傷人是一病¶
　惡人自善是一病　　　喜怒自伐是一病¶
　愚人自賢是一病　　　以功自與是一病¶
　名人有非是一病　　　以勞自怨是一病¶
<pb:KR5d0055_WYG_040-2b>
　以虛為實是一病　　　喜説人過是一病¶
　以富驕人是一病　　　以貴輕人是一病¶
　以貧妬富是一病　　　以賤訕貴是一病¶
　䜛人求媚是一病　　　以徳自顯是一病¶<md:KR5d0055_HFL_040-002b>¶
　敗人成功是一病　　　以私亂公是一病¶
　好自掩意是一病　　　危人自安是一病¶
　隂陽嫉妬是一病　　　激厲旁悖是一病¶
　多憎少愛是一病　　　評論是非是一病¶
<pb:KR5d0055_WYG_040-3a>
　推負著人是一病　　　文拒鉤錫是一病¶
　持人長短是一病　　　假人自信是一病¶
　施人望報是一病　　　無施責人是一病¶
　與人追悔是一病　　　好自怨諍是一病¶
　罵詈蟲畜是一病　　　蠱道厭人是一病¶
　毁訾高才是一病　　　憎人勝已是一病¶<md:KR5d0055_HFL_040-003a>¶
　毒藥酖飲是一病　　　心不平等是一病¶
　以賢嗊嗃是一病　　　追念舊惡是一病¶
<pb:KR5d0055_WYG_040-3b>
　不受諫諭是一病　　　内疎外親是一病¶
　投書敗人是一病　　　談愚痴人是一病¶
　煩苛輕躁是一病　　　擿揺無理是一病¶
　好自作正是一病　　　多疑少信是一病¶
　笑顛狂人是一病　　　蹲踞無禮是一病¶
　醜言惡語是一病　　　輕易老少是一病¶
　惡態醜對是一病　　　了戾自用是一病¶
　好喜嗜笑是一病　　　喜禁固人是一病¶<md:KR5d0055_HFL_040-003b>¶
<pb:KR5d0055_WYG_040-4a>
　詭譎䛕諂是一病　　　嗜得懐詐是一病¶
　兩舌無信是一病　　　乗酒歌横是一病¶
　罵詈風雨是一病　　　惡言好殺是一病¶
　教人墮胎是一病　　　干預人事是一病¶
　孔穴窺視是一病　　　借不念還是一病¶
　負債逃竊是一病　　　背向異辭是一病¶
　喜抵捍戾是一病　　　調戯必固是一病¶
　故迷誤人是一病　　　探巢破卵是一病¶
<pb:KR5d0055_WYG_040-4b>
　刳胎剖形是一病　　　水火敗傷是一病¶
　笑盲聾喑是一病　　　教人嫁娶是一病¶<md:KR5d0055_HFL_040-004a>¶
　教人擿捶是一病　　　教人作惡是一病¶
　舍禍離愛是一病　　　唱禍道非是一病¶
　見便欲得是一病　　　强奪人物是一病¶
老君曰能念除此百病則無災累疾自愈¶濟度苦厄子
孫蒙祐矣¶
　　　崇百藥¶
<pb:KR5d0055_WYG_040-5a>
老君曰古之聖人其於善也無小而不得其¶於惡也無
微而不改而能行之可謂餌藥焉¶所謂百藥者¶
　體弱性柔是一藥　　　行寬心和是一藥¶<md:KR5d0055_HFL_040-004b>¶
　動靜有禮是一藥　　　起居有度是一藥¶
　近徳逺色是一藥　　　除去欲心是一藥¶
　推分引義是一藥　　　不取非分是一藥¶
　雖憎猶愛是一藥　　　好相申用是一藥¶
　為人願福是一藥　　　救禍濟難是一藥¶
<pb:KR5d0055_WYG_040-5b>
　教化愚蔽是一藥　　　諫正邪亂是一藥¶
　戒勑童蒙是一藥　　　開導迷誤是一藥¶
　扶接老幼是一藥　　　以力助人是一藥¶
　與窮䘏寡是一藥　　　矜貧救戹是一藥¶
　位高下士是一藥　　　語言謙遜是一藥¶<md:KR5d0055_HFL_040-005a>¶
　恭敬卑微是一藥　　　不負宿債是一藥¶
　愍慰篤信是一藥　　　質言端慤是一藥¶
　推直引曲是一藥　　　不爭是非是一藥¶
<pb:KR5d0055_WYG_040-6a>
　逢侵不鄙是一藥　　　受辱不怨是一藥¶
　推善𨼆惡是一藥　　　推好取醜是一藥¶
　推多取少是一藥　　　稱難賢良是一藥¶
　見賢自省是一藥　　　不自彰顯是一藥¶
　推功引苦是一藥　　　不自伐善是一藥¶
　不掩人功是一藥　　　勞苦不恨是一藥¶
　懐實信厚是一藥　　　覆蔽隂惡是一藥¶<md:KR5d0055_HFL_040-005b>¶
　富有假乞是一藥　　　崇進勝已是一藥¶
<pb:KR5d0055_WYG_040-6b>
　安貧不怨是一藥　　　不自尊大是一藥¶
　好成人功是一藥　　　不好隂私是一藥¶
　得失自觀是一藥　　　隂徳樹恩是一藥¶
　生不罵詈是一藥　　　不評論人是一藥¶
　好言善語是一藥　　　災病自咎是一藥¶
　苦不假推是一藥　　　施不望報是一藥¶
　不罵畜生是一藥　　　為人祝願是一藥¶
　心平意等是一藥　　　心靜意定是一藥¶
<pb:KR5d0055_WYG_040-7a>
　不念舊惡是一藥　　　匡邪弼惡是一藥¶<md:KR5d0055_HFL_040-006a>¶
　聽諫受化是一藥　　　不干預人是一藥¶
　忿怒自制是一藥　　　解散思慮是一藥¶
　尊奉老者是一藥　　　閨門恭肅是一藥¶
　内脩孝悌是一藥　　　蔽惡揚善是一藥¶
　清廉守分是一藥　　　好飲食人是一藥¶
　助人執忠是一藥　　　救日月蝕是一藥¶
　逺嫌避疑是一藥　　　恬淡寛舒是一藥¶
<pb:KR5d0055_WYG_040-7b>
　尊奉聖文是一藥　　　思神念道是一藥¶
　宣揚聖化是一藥　　　立功不倦是一藥¶
　尊天敬地是一藥　　　拜謁三光是一藥¶<md:KR5d0055_HFL_040-006b>¶
　恬淡無欲是一藥　　　仁順謙讓是一藥¶
　好生惡殺是一藥　　　不多聚財是一藥¶
　不犯禁忌是一藥　　　廉潔忠信是一藥¶
　不多貪財是一藥　　　不燒山木是一藥¶
　空車助載是一藥　　　直諫忠信是一藥¶
<pb:KR5d0055_WYG_040-8a>
　喜人有徳是一藥　　　赴與窮乏是一藥¶
　代老負擔是一藥　　　除情去愛是一藥¶
　慈心愍念是一藥　　　好稱人善是一藥¶
　因富而施是一藥　　　因貴為惠是一藥¶
老君曰此為百藥也人有疾病皆有過惡隂¶<md:KR5d0055_HFL_040-007a>¶掩不見故
應以疾病因縁飲食風寒溫氣而¶起由其人犯違於神
致䰟逝魄䘮不在形中¶體肌空虛精炁不守故風寒惡
氣得中之是¶以聖人雖處幽闇不敢為非雖居榮禄不
<pb:KR5d0055_WYG_040-8b>
敢¶為利度形而衣量分而食雖富且貴不敢恣¶欲雖貧
且賤不敢犯非是以外無殘暴内無¶疾痛可不慎之焉¶¶¶<md:KR5d0055_HFL_040-007b>¶¶¶¶¶¶¶¶¶¶¶¶¶¶¶¶¶¶¶
　　　清戒¶
大𤣥部卷第八老君傳授經戒儀注訣云凡¶受戒及經
畢後月晦日半夜不可不齋齋則¶<md:KR5d0055_HFL_040-009a>¶清戒清戒竟夜誦之
百遍千遍限外無數未¶堪如此者不可減九遍他日齋
靜行來出入¶得誦更不必齋時宜諮師訪友思而行之
不¶須高聲心口相知在人衆中勿發于口審能¶感通上
<pb:KR5d0055_WYG_040-9a>
聖正一法文下卷云凡為道民便受¶䕶身符及三戒進
受五戒八戒然後受籙從¶前未受戒者受籙之後依次
受之誦習通利¶恒存思行持憶不謬忘則不犯科未受
籙之¶時無所呼召受籙已後動靜呼神不行戒者¶呼之
不至破戒之人吏兵逺身還上天曹考¶<md:KR5d0055_HFL_040-009b>¶官便逮致諸戹
疾公私灾横轗軻衰否所作¶不成成功立徳捨闇入明
施善禳惡以吉除¶凶要在行戒神即祐之戒有别文精
詳脩習¶或有不解或有遺忘或有謬誤或冒禁故或¶尊
<pb:KR5d0055_WYG_040-9b>
上逼迫或畏死犯之皆是招愆悉名破戒¶即應懴悔首
謝自新也凡違戒者背負誓言¶疑道信邪雜事佛俗此
為不專中心懐貳愚¶迷猶豫惑障纒深師三誨之必能
改革守一¶不廻召神有效三誨不悛是為叛道乖逆師¶
尊法應奪籙入佛奉俗及元所事師慈愍之¶<md:KR5d0055_HFL_040-010a>¶不追咎責
怨懟事他棄本逐末雖名奉道實¶犯正利諸官不得容
受積乆知悔更立功乞¶還許依聽昇遷矣¶
　　　太𤣥都中宫女青律戒¶
<pb:KR5d0055_WYG_040-10a>
凡脩上清之法不得北向及本命之上二處¶便溺觸忤
玉晨⬤慢本真五犯不得入仙也¶十犯被考左官死入
地獄三塗之中萬劫還¶生不人之道¶
凡上學之士受三天正法四明之科佩帶真¶文出入三
光及宜卧息不得露頭不著巾帽¶<md:KR5d0055_HFL_040-010b>¶及脱衣露形毁慢身
神耻辱真文令真靈逺¶逝空尸獨在三犯不得入仙也
五犯死入地¶獄萬劫還生不人之道¶
凡上學之士受三天正法四極明科妄入殗¶⬤哭泣悲
<pb:KR5d0055_WYG_040-10b>
淚弔問死䘮五犯伐功斷事不得¶入仙也十犯死入地
獄萬劫還生不人之道¶
　　　太上黄素四十四方經戒¶
凡道士存思上法及脩學太一事皆禁見死¶尸血⬤之
物當以真硃一銖散入水中因以¶洗目漱口并洗手足
微咒曰¶<md:KR5d0055_HFL_040-011a>¶
三元上道太一䕶形司命公子五神黄寧血¶尸散滅凶
⬤沉零七液纒注五藏華生令我¶仙度長亨利貞¶
<pb:KR5d0055_WYG_040-11a>
凡道士受學長生法不得稱死事稱死事者¶則生氣變
動不居常宅故炁運入䰟神離棄¶是以惡炁游尸陳其
間孔矣持病將死之漸¶也真一條檢經云夫立功徳者
不得觸禁犯¶忌當與身神相和不可更相尅賊更相尅
賊¶則生災起禍也夫消災散禍不得用本命行¶年如用
本命行年賊害汝身¶<md:KR5d0055_HFL_040-011b>¶
　　　金書仙誌戒¶
夫學仙之人勿北向便曲仰視三光勿北向¶理髮解脱
<pb:KR5d0055_WYG_040-11b>
衣裳勿向北唾罵犯破毁王破謂¶嵗下辰也王謂王炁
之所在也勿怒見日月¶星辰勿以八節日以威刑勿以
月朔日怒恚¶勿以三月三日食百草心勿以四月八日
殺¶草伐樹勿以五月五日見血物勿以六月六¶日起土
勿以七月七日思存惡事勿以八月¶四日市履屐附足
之物勿以九月九日起床¶席勿以十月五日罰責人勿
以十一月十¶<md:KR5d0055_HFL_040-012a>¶一日不沐浴勿以十二月三日不齋燒香
念¶仙也諸如此忌天人大禁三官告察以是為¶重罪矣
<pb:KR5d0055_WYG_040-12a>
或令人三䰟七⬤流競或胎神所憎¶三宫受惡之時也
是以惡夢交於丹心妖魅¶乗其朱闕精液觸犯神真煩
惱流變多禁莫¶識其術子能奉修則為仙才不奉天禁
則為¶傷敗¶
受法之身不入産婦之户及不見尸者謂異¶處斷隔於
往來則乃朝禮無廢不拘日數之¶限若家無隔異者四
十五日外方得朝禮¶¶¶¶¶¶¶¶¶¶<md:KR5d0055_HFL_040-013a>¶¶<md:KR5d0055_HFL_040-012b>¶
凡修受上法及雌一太一之事者兆身中三¶䰟五神之
<pb:KR5d0055_WYG_040-12b>
炁常薰於巾服之中七魄九靈餘¶精常栖於履屐之下
是以道士學長生不死¶不得雜席而寢故衣褐之服不
借非己之炁¶履屐之物常惡土⬤之糞亦不故使雜人
犯¶觸以驚三䰟¶
凡道士吐納和炁存神服霞修求長生之事¶慎不可五
葷之菜及為酒色之病敗也是¶故古之神人云五葷為
伐藏之斧斤酒色為¶䘮身之棺椁夫能斷斧斤之所傷
塞棺椁之¶<md:KR5d0055_HFL_040-013b>¶死宅者然後可以陟長生之途徑漸神仙之¶
<pb:KR5d0055_WYG_040-13a>
蹊路乎¶
凡存修太一之事欲有所禮願慎不可叩頭¶叩頭者則
傾九天動千真神官廻覆泥丸倒¶懸天帝號于上府太
一泣於中田數如此者¶則存念無益三真棄宫七神漂
散𤣥宅納凶¶是為太一五神之至忌也故古之真人但
心¶存叩頭運精感而行事不因頰顙以祈靈也¶
凡修行太一之事真人之道不得有所禮拜¶禮拜亦帝
君五神之所忌也若有所精思行¶<md:KR5d0055_HFL_040-014a>¶禮願之時但心拜而
<pb:KR5d0055_WYG_040-13b>
已不形屈也¶
　　　上清大洞戒¶
凡修雌一之法不得哀哭哀哭感則五神號¶於上府太
一泣於中田神䘮精亡靈真去身¶空尸獨立復何仙冀
哉不得見尸一年不得¶行事却傾一年之功苦一年見
三尸者則三¶年不得行事亦却三年之功見二十四尸
子¶失道矣前文太素亦與此大同小異矣亦不¶得言稱
死事恚怒願己之死言滿四十不得¶為真人以為棄生
<pb:KR5d0055_WYG_040-14a>
之罪三年身亡滅矣不得¶<md:KR5d0055_HFL_040-014b>¶衣五色衣裳敷華好服則真
靈去身淫邪内¶發馳心猖獗潜逸赤子飛飇長離𤣥宫
破形¶解骸身死名滅若衣服勿雜色藍布之服可¶以終
日詠誦洞章奚求不得乗雲駕龍逍遥¶太極¶
　　　靈寳戒¶
真仙内科云𤣥功之人常布衣草履不得榮¶華之服犯
者失道祖父母已父母同法可拜¶不同法不得拜(闕/)
以下不同法亦不得拜¶犯者身亡父母吉㑹不(闕/)　坐
<pb:KR5d0055_WYG_040-14b>
父母兄弟妻¶<md:KR5d0055_HFL_040-015a>¶子同契雖有骨血之親皆不得同床而坐
同¶盤而食其法不同皆為尸⬤犯者失道(闕/)　¶不得同
室而寢若邪念在心長失道矣自非¶同盟不得同室而
寢自非同契不得同牀而¶坐同盤而食同衣而服犯者
失道¶
凡身荷仙官靈籙不得妄拜妄哀不得妄哭¶凡於父母
國君官長二千石刺史三公皆設¶敬不得即誤禮拜¶
　　　受持八戒齋文¶
<pb:KR5d0055_WYG_040-15a>
劉宋朝陸先生修靜上啓¶<md:KR5d0055_HFL_040-015b>¶
元始天尊無極大道感應靈聖一切神明今¶有善男子
善女人等求欲受持八戒清齋一¶日一夜用以檢御身
心滅諸三業罪惱故¶洞神經第十二云夫齋以齊整身
心為急身¶心齊整保無亂敗起發多端大畧有八¶
一者不得殺生以自活¶
二者不得婬慾以自悦¶
三者不得盜他物以自供給¶
<pb:KR5d0055_WYG_040-15b>
四者不得妄語以為能¶
五者不得醉酒以恣意¶<md:KR5d0055_HFL_040-016a>¶
六者不得雜臥高廣大牀¶
七者不得普習香油以為華飾¶
八者不得躭著歌舞以作倡伎¶
今日善男子善女人等人若能不犯此之八¶事則八敗
無從以起則八成自然而立立乆¶不失則延年保命神
通洞達是故齋者受持¶八戒思真行道通而無窮顯驗
<pb:KR5d0055_WYG_040-16a>
必速皆如所¶期也今請受既畢再拜起奉戒而退¶¶
　
　
　
　
　
　
　
<pb:KR5d0055_WYG_040-16b>
　
　
　
　
　
　
　
　雲笈七籖卷四十
