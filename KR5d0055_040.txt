# -*- mode: mandoku-view -*-
#+TITLE: 雲笈七籖
#+DATE: 2015-09-11 07:40:08
#+PROPERTY: BASEEDITION HFL
#+PROPERTY: WITNESS SBCK
#+PROPERTY: JUAN 40

百病¶
老君曰救災解難不如防之爲易療疾治病¶
不如備之為吉今人見背不務防之而務救¶
之不務備之而務藥之故有君者不能保社¶
稷有身者不能全夀命是以聖人求福於未¶
兆絶禍於未有盖災生於稍稍病起於㣲㣲¶
人以小善爲無益故不肯爲以小惡爲無損<md:KR5d0055_HFL_040-001b>¶
<pb:KR5d0055_SBCK_040-1b>
故不肯改小善不積大徳不成小惡不止以¶
成大罪故摘出其要使知其所生焉乃百病¶
者也¶
　喜怒無常是一病　忘義取利是一病¶
　好色壊徳是一病　專心係愛是一病¶
　憎欲令死是一病　縱貪蔽過是一病¶
　毁人自譽是一病　擅變自可是一病¶
　輕口喜言是一病　快意逐非是一病¶
　以智輕人是一病　乗權縱横是一病¶
　非人自是是一病　侮易孤弱是一病<md:KR5d0055_HFL_040-002a>¶
<pb:KR5d0055_SBCK_040-2a>
　以力勝人是一病　威勢自愶是一病¶
　語欲勝人是一病　貸不念償是一病¶
　曲人自直是一病　以直傷人是一病¶
　惡人自喜是一病　喜怒自伐是一病¶
　愚人自賢是一病　以功自與是一病¶
　名人有非是一病　以勞自怨是一病¶
　以虛爲實是一病　喜説人過是一病¶
　以冨驕人是一病　以貴輕人是一病¶
　以貧妬冨是一病　以賤訕貴是一病¶
　䜛人求媚是一病　以徳自顯是一病<md:KR5d0055_HFL_040-002b>¶
<pb:KR5d0055_SBCK_040-2b>
　敗人成功是一病　以私亂公是一病¶
　好自掩意是一病　危人自安是一病¶
　隂陽嫉妬是一病　激厲旁悖是一病¶
　多憎少愛是一病　評論是非是一病¶
　推負著人是一病　文拒鉤錫是一病¶
　持人長短是一病　假人自信是一病¶
　施人望報是一病　無施責人是一病¶
　與人追悔是一病　好自怨諍是一病¶
　罵詈蟲畜是一病　蠱道猒人是一病¶
　毁訾髙才是一病　憎人勝已是一病<md:KR5d0055_HFL_040-003a>¶
<pb:KR5d0055_SBCK_040-3a>
　毒藥酖飲是一病　心不平等是一病¶
　以賢嗊嗃是一病　追念舊惡是一病¶
　不受諫諭是一病　内踈外親是一病¶
　投書敗人是一病　談愚癡人是一病¶
　煩苛輕躁是一病　擿捶無理是一病¶
　好自作正是一病　多疑少信是一病¶
　笑顛狂人是一病　蹲踞無禮是一病¶
　醜言惡語是一病　輕易老少是一病¶
　惡態醜對是一病　了戾自用是一病¶
　好喜嗜笑是一病　喜禁固人是一病<md:KR5d0055_HFL_040-003b>¶
<pb:KR5d0055_SBCK_040-3b>
詭譎䛕謟是一病　嗜得懐詐是一病¶
兩舌無信是一病　乗酒歌横是一病¶
罵詈風雨是一病　惡言好殺是一病¶
教人墮胎是一病　干預人事是一病¶
孔穴窺視是一病　借不念還是一病¶
負債逃竊是一病　背向異辭是一病¶
喜抵捍戾是一病　調戲必固是一病¶
故迷誤人是一病　探巢破卵是一病¶
刳胎剖形是一病　水火敗傷是一病¶
笑盲聾喑是一病　教人嫁娶是一病<md:KR5d0055_HFL_040-004a>¶
<pb:KR5d0055_SBCK_040-4a>
　教人擿捶是一病　教人作惡是一病¶
　舍禍離愛是一病　唱禍道非是一病¶
　見便欲得是一病　强奪人物是一病¶
老君曰能念除此百病則無災累痛疾自愈¶
濟度苦厄子孫蒙祐矣¶
　　　崇百藥¶
老君曰古之聖人其於善也無小而不得其¶
於惡也無㣲而不改而能行之可謂餌藥焉¶
所謂百藥者¶
　體弱性柔是一藥　行寬心和是一藥<md:KR5d0055_HFL_040-004b>¶
<pb:KR5d0055_SBCK_040-4b>
　動靜有禮是一藥　起居有度是一藥¶
　近徳逺色是一藥　除去欲心是一藥¶
　推分引義是一藥　不取非分是一藥¶
　雖憎猶愛是一藥　好相申用是一藥¶
　為人願福是一藥　救禍濟難是一藥¶
　教化愚蔽是一藥　諫正邪亂是一藥¶
　戒勑童蒙是一藥　開導迷誤是一藥¶
　扶接老弱是一藥　以力助人是一藥¶
　與窮䘏寡是一藥　矜貧救戹是一藥¶
　位髙下士是一藥　語言謙遜是一藥<md:KR5d0055_HFL_040-005a>¶
<pb:KR5d0055_SBCK_040-5a>
　恭敬卑㣲是一藥　不負宿債是一藥¶
　愍慰篤信是一藥　質言端慤是一藥¶
　推直引曲是一藥　不爭是非是一藥¶
　逢侵不鄙是一藥　受辱不怨是一藥¶
　推善⬤惡是一藥　推好取醜是一藥¶
　推多取少是一藥　稱歎賢良是一藥¶
　見賢自省是一藥　不自彰顯是一藥¶
　推功引苦是一藥　不自伐善是一藥¶
　不掩人功是一藥　勞苦不恨是一藥¶
　懐實信厚是一藥　覆蔽隂惡是一藥<md:KR5d0055_HFL_040-005b>¶
<pb:KR5d0055_SBCK_040-5b>
　冨有假乞是一藥　崇進勝已是一藥¶
　安貧不怨是一藥　不自尊大是一藥¶
　好成人功是一藥　不好隂私是一藥¶
　得失自觀是一藥　隂徳樹恩是一藥¶
　生不罵詈是一藥　不評論人是一藥¶
　好言善語是一藥　災病自咎是一藥¶
　苦不假推是一藥　施不望報是一藥¶
　不罵畜生是一藥　為人祝願是一藥¶
　心平意寺是一藥　心靜意定是一藥¶
　不念舊惡是一藥　匡邪弼惡是一藥<md:KR5d0055_HFL_040-006a>¶
<pb:KR5d0055_SBCK_040-6a>
　聽諫受化是一藥　不干預人是一藥¶
　忿怒自制是一藥　解散思慮是一藥¶
　尊奉老者是一藥　閇門恭肅是一藥¶
　内修孝悌是一藥　蔽惡揚善是一藥¶
　清㢘守分是一藥　好飲食人是一藥¶
　助人執忠是一藥　救日月蝕是一藥¶
　逺嫌避疑是一藥　恬惔寛舒是一藥¶
　尊奉聖文是一藥　思神念道是一藥¶
　宣揚聖化是一藥　立功不倦是一藥¶
　尊天敬地是一藥　拜謁三光是一藥<md:KR5d0055_HFL_040-006b>¶
<pb:KR5d0055_SBCK_040-6b>
　恬惔無欲是一藥　仁順謙讓是一藥¶
　好生惡殺是一藥　不多聚財是一藥¶
　不犯禁忌是一藥　廉潔忠信是一藥¶
　不多貪財是一藥　不燒山木是一藥¶
　空車助載是一藥　直諫忠信是一藥¶
　喜人有徳是一藥　赴與窮乏是一藥¶
　代老負擔是一藥　除情去愛是一藥¶
　慈心愍念是一藥　好稱人善是一藥¶
　因富而施是一藥　因貴為惠是一藥¶
老君曰此為百藥也人有疾病皆有過惡隂<md:KR5d0055_HFL_040-007a>¶
<pb:KR5d0055_SBCK_040-7a>
掩不見故應以疾病因縁飲食風寒溫氣而¶
起由其人犯違於神致魂逝魄䘮不在形中¶
體肌空虛精炁不守故風寒惡炁得中之是¶
以聖人雖處幽闇不敢爲非雖居榮禄不敢¶
爲利度形而衣量分而食雖富且貴不敢恣¶
欲雖貧且賤不敢犯非是以外無殘暴内無¶
疾痛可不慎之焉¶
　　　初真十戒¶
天真言出家超俗皆宿有良契故能獨拔常¶
倫若慎終如始精至修練當福延七祖慶流<md:KR5d0055_HFL_040-007b>¶
<pb:KR5d0055_SBCK_040-7b>
一門所謂九層之臺起於累土千里之行始¶
於是下乃至功成德就白日昇天於是乎開¶
度之時冝受初真之戒其戒有十爾當受之¶
第一戒者不得隂賊潜謀害物利巳當行隂¶
　德廣濟群生¶
第二戒者不得殺害舍生以充滋味當行慈¶
　惠以及昆蟲¶
第三戒者不得淫邪敗真穢慢靈氣當守貞¶
　操使無缺犯¶
第四戒者不得敗人成功離人骨肉當以道<md:KR5d0055_HFL_040-008a>¶
<pb:KR5d0055_SBCK_040-8a>
　助物令九族雍和¶
第五戒者不得䜛毁賢良露才掦巳當稱人¶
　之羙善不自伐其功能¶
第六戒者不得飲酒過⬤食肉違禁當調和¶
　氣性專務清虚¶
第七戒者不得貪求無猒積財不散當行節¶
　儉惠䘏貧窮¶
第八戒者不得交遊非賢居處穢雜當慕勝¶
　巳棲集清虚¶
第九戒者不得不忠不孝不仁不信當盡節<md:KR5d0055_HFL_040-008b>¶
<pb:KR5d0055_SBCK_040-8b>
　君親推誠萬物¶
第十戒者不得輕忽言笑舉動非真當持重¶
　寡詞以道德為務¶
能保此十戒始終無⬤則天道祐之神明輔¶
之欲求兇横不可得也若朝爲夕替泄慢正¶
真自貽其殃無怨咎於髙靈也凡初入道之¶
子可不勗之¶
　　　清戒¶
太玄部卷第八老君傳授經戒儀注訣云凡¶
受戒及經畢後月晦日半夜不可不齋齋則<md:KR5d0055_HFL_040-009a>¶
<pb:KR5d0055_SBCK_040-9a>
清戒清戒竟夜誦之百遍千遍限外無數未¶
堪如此者不可減九遍他日齋靜行來出入¶
得誦更不必齋時冝諮師訪友思而行之不¶
須髙聲心口相知在人衆中勿發於口審能¶
感通上聖正一法文下卷云凡為道民便受¶
䕶身符及三戒進受五戒八戒然後受籙從¶
前未受戒者受籙之後依次受之誦習通利¶
恒存思行持憶不謬忘則不犯科未受籙之¶
時無所呼召受籙已後動靜呼神不行戒者¶
呼之不至破戒之人吏兵逺身還上天曹考<md:KR5d0055_HFL_040-009b>¶
<pb:KR5d0055_SBCK_040-9b>
官便逮致諸戹疾公私災横轗軻衰否所作¶
不成成功立徳捨闇入明施善禳惡以吉除¶
凶要在行戒神即祐之戒有别文精詳修習¶
或有不解或有遺忘或有謬誤或冒禁故或¶
尊上逼迫或畏死犯之皆是招愆悉名破戒¶
即應懴悔首謝自新也凡違戒者背負鞫言¶
恊道信邪雜事佛俗此為不專中心懐貳愚¶
迷猶豫惑障纒深師三誨之必能改革守一¶
不廻召神有効三誨不悛是為叛道乖逆師¶
尊法應奪籙入佛奉俗及元所事師慈愍之<md:KR5d0055_HFL_040-010a>¶
<pb:KR5d0055_SBCK_040-10a>
不追咎責怨懟事他棄本逐未雖名奉道實¶
犯正科諸官不得容受積久知悔更立功乞¶
還許依聽昇遷矣¶
　　　太玄都中官女青律戒¶
凡修上清之法不得北向及本命之上二處¶
便溺觸忤玉晨穢慢本真五犯不得入仙也¶
士犯被考左官死入地獄三塗之中萬劫還¶
生不人之道¶
凡上學之士受三天正法四明之科佩帶真¶
文出入三光及冝卧息不得露頭不著巾帽<md:KR5d0055_HFL_040-010b>¶
<pb:KR5d0055_SBCK_040-10b>
及脱衣露形毁慢身神恥辱真文令真靈逺¶
逝空尸獨在三犯不得入仙也五犯死入地¶
獄萬劫還生不人之道¶
凡上學之士受三天正法四極明科妄入殗¶
⬤哭泣悲淚吊問死䘮五犯伐功斷事不得¶
入仙也十犯死入地獄萬劫還生不人之道¶
　　　太上黄素四十四方經戒¶
凡道士存思上法及修學太一事皆禁見死¶
尸血⬤之物當以真硃一銖散入水中因以¶
洗目漱口并洗手足微呪曰<md:KR5d0055_HFL_040-011a>¶
<pb:KR5d0055_SBCK_040-11a>
三元上道太一護形司命公子五神黄寧血¶
尸散滅凶穢沉零七液纒注五藏華生令我¶
仙度長亨利貞¶
凡道士受學長生法不得稱死事稱死事者¶
則生氣變動不居常宅故炁運入䰟神離棄¶
是以惡炁遊尸陳其間孔矣持病將死之漸¶
也真一條檢經云夫立功徳者不得觸禁犯¶
忌當與身神相和不可更相尅賊更相尅賊¶
則生災起禍也夫消災散禍不得用本命行¶
年如用本命行年賊害汝身<md:KR5d0055_HFL_040-011b>¶
<pb:KR5d0055_SBCK_040-11b>
　　　金書仙誌戒¶
夫學仙之人勿北向便曲仰視三光勿北向¶
理髮解脱衣裳勿北向唾罵犯破毁王破謂¶
歳下辰也王謂王炁之所在也勿怒見日月¶
星辰勿以八節日行威刑勿以月朔日怒恚¶
勿以三月三日食百草心勿以四月八日殺¶
草伐樹勿以五月五日見血物勿以六月六¶
日起土勿以七月七日思存惡事勿以八月¶
四日市履屐附足之物勿以九月九日起牀¶
席勿以十月五日罰責人也勿以十一月十<md:KR5d0055_HFL_040-012a>¶
<pb:KR5d0055_SBCK_040-12a>
一日不沐浴勿以十二月三日不齋燒香念¶
仙也諸如此忌天人大禁三官告察以是為¶
重罪矣或令人三魂七魄流競或胎神所憎¶
三官受惡之時也是以惡夢交於丹心妖魅¶
乘其朱闕精液觸犯神真煩惱流變多禁莫¶
識其術子能奉修則為仙才不奉天禁則為¶
傷敗¶
受法之身不入産婦之户及不見尸者謂異¶
處斷隔於來徃則乃朝禮無廢不拘日數之¶
限若家無隔異者四十五日外方得朝禮<md:KR5d0055_HFL_040-012b>¶
<pb:KR5d0055_SBCK_040-12b>
正一法文下卷云恊道信邪此爲不專中心¶
懷貳愚迷猶豫是為叛道乖逆師尊法應奪¶
筭¶
太上黄素四十四方經云凡修太一之事及¶
行上法存神之道慎不可見尸及血穢之物¶
見一尸則一年不得行事又却傾一年之功¶
然此帝一之科常却罰於旣徃又進塞於將¶
來若一年三見尸者則罰功斷事各三年也¶
若遇見二十四尸者皆不得復行太一以求¶
仙也<md:KR5d0055_HFL_040-013a>¶
<pb:KR5d0055_SBCK_040-13a>
凡修受上法及雌一太一之事者兆身中三¶
魂五神之炁常薰於巾服之中七⬤九靈餘¶
精常棲於履屐之下是以道士學長生不死¶
不得雜席而寢故衣褐之服不借非巳之炁¶
履屐之物常惡土穢之糞亦不故使雜人犯¶
觸以驚三魂¶
凡道士吐納和炁存神服霞修求長生之事¶
慎不可食五葷之菜及爲酒色之病敗也是¶
故古之神人云五葷爲伐藏之斧斤酒色爲¶
䘮身之棺槨夫能斷斧斤之所傷塞棺槨之<md:KR5d0055_HFL_040-013b>¶
<pb:KR5d0055_SBCK_040-13b>
死宅者然後可以陟長生之途徑漸神仙之¶
蹊路乎¶
凡存修太一之事欲有所禮願慎不可叩頭¶
叩頭者則傾九天動千真神官廻覆泥丸倒¶
懸天帝號於上府太一泣於中田數如此者¶
則存念無益三真棄宫七神漂散玄宅納凶¶
是爲太一五神之至忌也故古之真人但心¶
存叩頭運精感而行事不因頰顙以祈靈也¶
凡修行太一之事真人之道不得有所禮拜¶
禮拜亦帝君五神之所忌也若有所精思行<md:KR5d0055_HFL_040-014a>¶
<pb:KR5d0055_SBCK_040-14a>
禮願之時但心拜而巳不形屈也¶
　　　上清大洞戒¶
凡修雌一之法不得哀哭哀哭感則五神號¶
於上府太一泣於中田神䘮精亡靈真去身¶
空尸獨立復何仙冀哉不得見尸一年不得¶
行事却傾一年之功若一年見三尸者則三¶
年不得行事亦却三年之功見二十四尸子¶
失道矣前文太素亦與此大同小異矣亦不¶
得言稱死事恚怒願己之死言滿四十不得¶
爲真人以爲棄生之罪三年身亡滅矣不得<md:KR5d0055_HFL_040-014b>¶
<pb:KR5d0055_SBCK_040-14b>
衣五色衣裳敷華好服則真靈去身淫邪内¶
發馳心猖獗潜逸赤子飛颷長離玄宫破形¶
解骸身死名滅若衣服勿雜色蘭布之服可¶
以終日詠誦洞章奚求不得乗雲駕龍逍遥¶
太極¶
　　　靈寳戒¶
真仙内科云玄功之人常布衣草履不得榮¶
華之服犯者失道祖父母巳父母同法可拜¶
不同法不得拜叔伯以下不同法亦不得拜¶
犯者身亡父母吉㑹不得預坐父母兄弟妻<md:KR5d0055_HFL_040-015a>¶
<pb:KR5d0055_SBCK_040-15a>
子同契雖有骨血之親皆不得同牀而坐同¶
盤而食其法不同皆爲尸穢犯者失道夫妻¶
不得同室而寢若邪念在心長失道矣自非¶
同盟不得同室而寢自非同契不得同牀而¶
坐同盤而食同衣而服犯者失道¶
凡身荷仙官靈籙不得妄拜妄哀不得妄哭¶
凡於父母國君官長二千石刺史三公皆設¶
敬不得即誤禮拜¶
　　　受持八戒齋文¶
劉宋朝陸先生脩靜上啓<md:KR5d0055_HFL_040-015b>¶
<pb:KR5d0055_SBCK_040-15b>
元始天尊無極大道感應靈聖一切神明今¶
有善男子善女人等求欲受持八戒清齋一¶
日一夜用以檢御身心滅諸三業罪惱者故¶
洞神經第十二云夫齋以齊整身心爲急身¶
心齊整保無亂敗起發多端大略有八¶
一者不得殺生以自活¶
二者不得婬慾以爲恱¶
三者不得盗他物以自供給¶
四者不得妄語以爲能¶
五者不得醉酒以恣意<md:KR5d0055_HFL_040-016a>¶
<pb:KR5d0055_SBCK_040-16a>
六者不得雜卧高廣大牀¶
七者不得普習香油以爲華飾¶
八者不得躭著歌舞以作倡⬤¶
今日善男子善女人等人若能不犯此之八¶
事則八敗無從以起則八成自然而立立久¶
不失則延年保命神通洞達是故齋者受持¶
八戒思真行道通而無窮顯驗必速皆如所¶
期也今請受既畢再拜起奉戒而退¶¶
雲笈七籖卷之四十<md:KR5d0055_HFL_040-016b>¶
<pb:KR5d0055_SBCK_040-16b>
<md:KR5d0055_HFL_041-001a>¶
<pb:KR5d0055_SBCK_041-1a>
雲笈七籖卷之四十一¶
　七籖
