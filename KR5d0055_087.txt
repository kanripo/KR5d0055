# -*- mode: mandoku-view -*-
#+TITLE: 雲笈七籖
#+DATE: 2015-09-11 07:40:16
#+PROPERTY: BASEEDITION HFL
#+PROPERTY: WITNESS SBCK
#+PROPERTY: JUAN 87
¶¶
　諸眞要畧¶
　　　太清神仙衆經要略¶
　　　　　武當山⬤士南陽翟煒撰¶
抱朴子初受業於從祖玄其覽悟超至包綸¶
身神以為竒偉所逹也精曠之流僉亦歸屬¶
乃分居浙陽之山既而患門人學者有徴衆¶
之惑復追玄於冝都問曰夫晷以度徴人以¶
貌兆若巫咸之星經度無遺筭季咸之神占<md:KR5d0055_HFL_087-001b>¶
<pb:KR5d0055_SBCK_087-1b>
貌無失揣列子之三顧而季咸陋其術滔天¶
之襄陵而巫咸空其籍謂聖人天道不可得¶
而測之歟謂二咸之虚詭而妄經術歟天道¶
聖人故以逺矣今之即事人有求度於洪者¶
衆矣始進之貌俛視謹精沈肅彌篤若志至¶
而不可加者及服道暫年學宗未淹而毁隨¶
已興沮徒愆結蕞爾⬤居二三之衆貌非一¶
子之⬤然而不可得而詳又何况子長驅世¶
利馳競生榮隂機密巧廣羣術衆以感其君¶
而可辨哉此洪所亂也亂所寔洪聖人其無<md:KR5d0055_HFL_087-002a>¶
<pb:KR5d0055_SBCK_087-2a>
病諸乎⬤曰巫咸之准⬤度季咸之辨血機¶
並得之於數分亦聖習之一途未可以侮而¶
欺也夫人精神之蒸生非氣無以兆其形氣¶
之結形非性無以成其體故形長而煩性滋¶
深年茂而濁欲愈甚也是以聖人之垂道清¶
浄以潔精神除煩以混元一故能囊括⬤和¶
照明無障而習潔有詣否除煩有深淺致使¶
神裕有逺近叡能有彼此陵陽所以善啜霞¶
於朝陽而不能⬤馮夷於濤駕者也夫學窮¶
盡於數分者未必通於心明通於心明者未<md:KR5d0055_HFL_087-002b>¶
<pb:KR5d0055_SBCK_087-2b>
必陶於氣表陶於氣表者未必至於虚寂之¶
真表也而責巫氏之闇洪災季占之迷靈貌¶
謂聖人之亂處物不其固矣夫天地以元氣¶
而著成聖人以性鍊而陶真元氣有渾煩渾¶
煩在剖判之前剖判然後有象列象列然後¶
有晷度晷度在數見之内洪災生於渾煩之¶
運故洪災不可以數見審也性鍊有苞⬤苞¶
⬤在蒸生之外蒸生然後有形色形色然後¶
有血機血機在觀揣之内靈貌生於苞⬤之¶
運故靈貌不可以觀揣得也是以至人不責<md:KR5d0055_HFL_087-003a>¶
<pb:KR5d0055_SBCK_087-3a>
鑒於備途知其神分之有巨細學錬之有髙¶
卑也昔者吾嘗學於陶先生與邯鄲太子王¶
休長延閭子甘元淑⬤農張伯英青牛子封¶
君逹河南卜文先陳留成仲式等俱受五氣¶
端⬤經數子並以學逹昇⬤而吾以滯昧濁¶
質弗通味㫖然所誌畧猶可得而言夫人禀¶
生之有真偽神分之有巨細皆五氣之所流¶
也是以至人莫不精乎五氣之學以鑒神分¶
之源師導者莫不明乎五氣之本以⬤真⬤¶
之教王者莫不通乎五氣之性以闡天地之<md:KR5d0055_HFL_087-003b>¶
<pb:KR5d0055_SBCK_087-3b>
和貫於五氣之用大矣哉夫五氣者隂陽之¶
中五常之氣也夫人生天地之間其形骸五¶
蔵之氣一象天地五形四時之賦也天以五¶
行為五常人以五行為五藏天以木府仁其¶
温為春以主生生之常溫精上結為嵗星以¶
照開篤之表人以木為肝其識為慈以為温¶
恭喜悦之藏其藏精上形為口以任啟泄之¶
司象天之有春徳以生其吐舒發叙之意也¶
天以火府禮其炎為夏以主茂盛之常明靈¶
上臨為日以宣曜明之道炎精上結為熒惑<md:KR5d0055_HFL_087-004a>¶
<pb:KR5d0055_SBCK_087-4a>
之星以表察司之禁人以火為心其識為哲¶
以為鑒逹之藏其藏精上形為目以任光視¶
之司象天之有夏有日以生其明勝長大之¶
意也天以土府信其厚為地主王季夏統維¶
四方以主産施安給之常厚精上給為鎮星¶
以照公靖之表人以土為脾其識為公正之¶
藏其藏精上形為舌以任審味⬤當之司象¶
天之有土徳以生其受宜辯重之意天以金¶
府義其凉為秋以主威裁萬物之常凉精上¶
結為太白之星以照斷肅殺之表人以金為<md:KR5d0055_HFL_087-004b>¶
<pb:KR5d0055_SBCK_087-4b>
肺其識為氣威之藏其藏精上形為鼻以任¶
猛决臭馨之司象天之有秋徳以生其威亮¶
敷簡之意天以水府智其寒為冬以主保實¶
澄嚴之常義靈上臨為月以宣晦皇賛⬤之¶
道寒精上結為辰星以表法慎之禁人以水¶
為腎其識為領以為禽獸沈驚之藏其藏精¶
上形為耳以主聽採聞鑒之司象天之有冬¶
有月以生其謙承納之意人之有五藏溫凉¶
寒燠猶天之有四時也人之有耳目猶天之¶
有日月也人之有精神猶天之有太帝也精<md:KR5d0055_HFL_087-005a>¶
<pb:KR5d0055_SBCK_087-5a>
神居乎心脾之中肺肝之間猶太帝處四守¶
之内也精神以膽爲御坐猶太帝之居紫㣲¶
宫也以心爲御庭猶太帝以太㣲爲御庭也¶
以脾爲内室猶太帝以軒轅爲内舍也以肝¶
爲咸池以肺爲天河以腎爲司闕猶太帝之¶
有四守也紫㣲執計而先左故精神據膽而¶
守肝是以人生莫不以溫恭慈喜爲先治也¶
精神以氣爲乗輿以行爲五識猶太帝以運¶
爲術行以周乎天也¶
夫氣之在人亮清而爲嚴氣激濁而爲咶聲<md:KR5d0055_HFL_087-005b>¶
<pb:KR5d0055_SBCK_087-5b>
揺延而為音咶放舒而為呼音平辯而為言¶
呼怒鼓而為詈言深為語語深為談談深為¶
論論深為議議深為罵罵深為詈詈深為謗¶
謗深為誹誹深為讟¶
氣整沖至精神篤之為志氣循准常精神守¶
之為性氣㑹機指精神適之為情氣密隱模¶
精神運之為意氣合裏遇精神澄之為懐氣¶
因事結精神係之為憂氣美偶觸精神降之¶
為勇氣聳馳御精神崇之為願氣仁垂注精¶
神鍾之為念念深為矜矜深為愍愍深為慈<md:KR5d0055_HFL_087-006a>¶
<pb:KR5d0055_SBCK_087-6a>
慈深為悲悲深為啼啼深為號皆肝府之氣¶
起也¶
夫肝者精神首運之路也故嬰兒之生墜藉¶
而先啼肝氣激也未知偶識於人寤寐怡然¶
而獨笑肝氣浮也未知有揺於人摳支躁然¶
而獨揺肝氣煩也多恐驚而無當捍之威善¶
直一而無繁頑之欲皆精神未及周御於肺¶
脾心腎四藏之氣也¶
夫䰟⬤者精神所首左枕為䰟精神所體右¶
據為⬤故肝藏䰟䰟動為恐肺藏⬤⬤動為<md:KR5d0055_HFL_087-006b>¶
<pb:KR5d0055_SBCK_087-6b>
懼魂震爲驚⬤震爲怖故嬰兒之所以多恐¶
驚者精神之所在肝也及其長有怯勇者膽¶
虚爲怯膽實爲勇膽附乎肝生而怯膽附乎¶
肺生而勇剛捍而生膽附乎肺柔澤而生膽¶
附乎肝人怯積習禦捍變而成勇者膽氣漸¶
而增也人怯醉酒恚亂奮而成勇者膽氣脹¶
而滿也醉而喜怒悲呼交錯不至其常者五¶
藏之氣浮而亂也¶
精神御氣于肝氣清而爲溫恭慈仁深念之¶
逺其體恭而安其視治而正氣浮而爲喜適<md:KR5d0055_HFL_087-007a>¶
<pb:KR5d0055_SBCK_087-7a>
感㑹之悦氣煩而為戲歡笑劇之極氣激而¶
為啼號哀泣之至由是有樂極則悲悲極則¶
樂亦復為憂恐怵惕愧慙之時皆肝府之氣¶
激動之中因事周環懼憂之所生也¶
精神御氣于脾氣清而為公正⬤暢吟詠閑¶
逺之思其貌則和而舒其視則平而亮氣浮¶
而為輕委於物不慮之誤氣煩而為寛慢驕¶
縱豪誕忽忘之失氣激而為矜擾怨恚嫌恨¶
忿懟距塞之違¶
精神御氣于心氣清而為鑒逹周物之敏其<md:KR5d0055_HFL_087-007b>¶
<pb:KR5d0055_SBCK_087-7b>
容是有决速之精氣浮而為虚華矜妄輕談¶
齟齬詆訶是非之論氣煩而為躭愛美著奢¶
華矜誕剋好勝人之傲其視則髙而眇其與¶
人對則以貌忽人有蕭然無偶之状舉動不¶
自勝守氣激而為脱輕飊躁之烈¶
精神御氣于肺氣清而為貌威色尊不可狎¶
之顔氣浮而為輕冶貌列髙深失准有不常¶
之色氣煩而為凌侮莫顧之畜氣激而為勃¶
怒振勇驚急之害¶
精神御氣于腎氣清而為謙儉約謹之節氣<md:KR5d0055_HFL_087-008a>¶
<pb:KR5d0055_SBCK_087-8a>
浮而為妄欲諱匿悔惱之弊氣煩而為貪恡¶
嗜欲聚斂無厭之鄙氣激而為衝忌隂邪謀¶
逆之毒夫人之生氣未嘗不煩煩者氣積之¶
大恒也遇静則清氣有生遇動則浮氣益起¶
遇發則煩氣益盛遇觸則激氣益迅氣有流¶
謝故氣煩則怠怠必弊弊而多過者觸觸而¶
激激必竭竭則衰衰則精神散矣散則絶絶¶
則形體朽矣竭遇驕極風厲入之則暴卒而¶
僵衰極氣盡則老斃而終此人生之所以死¶
也温恭慈喜之變變而為謟柔而為曲恭而<md:KR5d0055_HFL_087-008b>¶
<pb:KR5d0055_SBCK_087-8b>
爲媚其俯仰之謹色色則虚而俛措俛措則¶
婉而卑其容貌有不安之候公正之變變而¶
自専無憚翹陸肆固之驕其措則好訐人之¶
行以爲己正之驗也貌威之變變而爲侮忽¶
凌誕之慢⬤嫉矜害其道掩善其目則嵎而¶
冗其色則顔而懔其與言則不稱憂人之徴¶
也鑒逹之變變而爲巧佞機詭䜛毁之姦其¶
言則易而若眞其宣則浮而振亮其目睛候¶
膝則揺易而竊速有不治守之動其操則不¶
能久居重定也謙儉之變變而爲密毒隂違<md:KR5d0055_HFL_087-009a>¶
<pb:KR5d0055_SBCK_087-9a>
之武亦爲殘虐僣逆之姧其視則下而鬱其¶
直則巧而嚴其意則曠而戾其與居則有憤¶
噫遽奮之効也是五變之俗皆化利之所由¶
也是以聖人之和天地逹民有五氣之變故¶
不以意利而化之也¶
夫上好逸豫愛民有由恭阿順之巧厚之以¶
利則民競謟柔色順之媚以求之故邪僞化¶
惑之俗興而木行篤直之氣失矣失積則咎¶
氣有餘縮之差世犯嵗星之忌災則有温毒¶
之疫民負司命之禁殃則有項痛煩殞奪夀<md:KR5d0055_HFL_087-009b>¶
<pb:KR5d0055_SBCK_087-9b>
促命之死咎氣流注蒸産而相生為謟䛕遺¶
釁之燼¶
上好寛委愛民有徑執偏専之守厚之以利¶
則民競肆固矜誇之見以求之故狠軼忿戾¶
化亂之俗興而土行公利之氣失矣失積則¶
地有舒泄⬤結亂積風雷反震動之故世犯¶
鎮星之忌災則有悸氣蒸毒之疫民負司危¶
之禁咎氣流注蒸産而相生為驕逸恣惰遺¶
釁之燼¶
上好煩品愛民有降若風邁之貌厚之以利<md:KR5d0055_HFL_087-010a>¶
<pb:KR5d0055_SBCK_087-10a>
則民競魁岸豪傑争第妄進之姧以求之故¶
相凌踐蔑忽禍化流亡之俗興而金行信質¶
之氣失矣失積則時有雪霜愆節之侵世犯¶
太白之忌災則有氣痛之疫民負司契之禁¶
殃則有癘竭氣斷及兵凶震殺奪夀促命之¶
死咎氣流注蒸産而相生為侮慢相仇遺釁¶
之燼¶
上好慧敏愛民有文辨彩豔之巧厚之以利¶
則民競機飾浮詭流尚之偽以求之故佞偽¶
俺聽化闇之俗興而火行哲明之氣失矣失<md:KR5d0055_HFL_087-010b>¶
<pb:KR5d0055_SBCK_087-10b>
積則日有病無光勃蝕之促世犯熒惑之忌¶
災則有暑毒之疫民負司順之禁殃則有⬤¶
魅忤痛心悶殞絶慌惱及狂逆妄圖不道之¶
覬奪夀促命之死咎氣流注蒸産而相生為¶
奢華佞害闚覦遺釁之燼¶
上好嚴厲愛民有敢斷尅决之巧厚之以利¶
則民競懐毒逞其害烈之能以求之故空患¶
隂圖禍背化逆之俗興而水行義守之氣失¶
矣失積則月有黶虧⬤傷遲速不常之度世¶
犯辰星之忌災則有隂毒之疫民負司録之<md:KR5d0055_HFL_087-011a>¶
<pb:KR5d0055_SBCK_087-11a>
禁殃則有殘痼滯⬤暴僵及盗賊獄戮奪夀¶
迫促殘命之死咎氣流注蒸産而相生為凶¶
淫禁虐遺釁之燼化失五常之氣世運五常¶
之災民沈五促之燼皆榮辱争奪恥怨仇侮¶
嫉⬤之所生也¶
夫民之生性莫非氣煩氣煩則嗜欲生焉原¶
夫嗜欲之本勢不踰乎口實五味體充衣暖¶
男女偶適之間而已矣五徳之後無故以珍¶
食華服重嬪嬙之選利害⬤耀長而茂之為¶
無厭之盛也於是乎利害生榮辱榮辱生喜<md:KR5d0055_HFL_087-011b>¶
<pb:KR5d0055_SBCK_087-11b>
怒喜怒生是非是非生賞罰賞罰者化末之¶
季⬤者也聽訟者天下之禍弊者也賞罰聽¶
訟非所以斷嗜欲之茂也古先之為者蓋自¶
尊其勢而為之者也¶
夫嗜欲之茂好利而惡害喜榮而忿辱夫其¶
常性為五燼之源豈有厭乎極已哉故其嚮¶
榮也靡知足其喜故其觸辱也莫知己其忿¶
當其所争也奮劒振鋭冐嚴陷凶不違矢刃¶
之屠不顧性命之没父子兄弟不暇相格故¶
胡可以介介乎是非繩墨而欲以裁之哉胡<md:KR5d0055_HFL_087-012a>¶
<pb:KR5d0055_SBCK_087-12a>
可以未来乎賞罰之准令而能以遏之哉亂¶
民五清之氣成民五燼之殃皆由王者使五¶
燼之士治五燼之民不自知己有五燼之固¶
其知拯民有五燼之難乎秖相激戾而生其¶
釁怨此不逹之咎也故雖昧旦不忘徒苦心¶
而無成星言夙駕徒勞役而無濟夫道徳之¶
運世也不⬤民以煩利則民無所馳其姧求¶
不促民以煩辱則民無所忿其恥怨姦求恥¶
怨弗行則嗜欲自簡嗜欲自簡則民俗定一¶
民俗定一則太平淳樸雍和淑豫之深至矣<md:KR5d0055_HFL_087-012b>¶
<pb:KR5d0055_SBCK_087-12b>
太平之民不自知在太平之世所以雍和淑¶
豫然也惡識夫榮辱争奪恥怨仇侮嫉⬤之¶
措哉¶
若夫崐㠊之南而西北東北諸域之俗不傳¶
此東南赤縣之名教遺䇿而其民弗知有甲¶
兵攻伐之亂而其世弗知有相暴殺逆之禍¶
精保性常而大仙大賢慈浄之神出焉由兹¶
言之何瑣瑣乎庸爾准令故事之有乎夫燼¶
士之執政也勢傍典刑隆崇矜據明其權柄¶
識其寒暑欲以擅秉而懲違忤富貴而制蒼<md:KR5d0055_HFL_087-013a>¶
<pb:KR5d0055_SBCK_087-13a>
生弗覺夫鄙哉流末參差人情轉易已滑其¶
在始立意之頑而成其固弊仇衆潰逆之敗¶
也積代相習豈悟之哉是以燼士不可以任¶
之者也爲其将則禍大矣任之道學清净之¶
衆則道學喪矣任之王者朝廷之列則王者¶
亡矣覩其血機觀其舉候豈離乎五變之氣¶
乎聖人之麤教耳易可以審何亂之有哉惜¶
乎而固奚其甚哉是以至人之所以濳棲山¶
谷者豈好爲遁世之名乎蓋不欲以五燼之¶
俗滑其五清之氣也五燼之俗莫不以聲勢<md:KR5d0055_HFL_087-013b>¶
<pb:KR5d0055_SBCK_087-13b>
相傾而亂其清氣者也觸其契色逆其聲音¶
欲無忿憾潰中之氣者難矣事有蹇違以已¶
求人欲無卑側媚悦之巧者希矣遇有勢居¶
人求於己欲無驕凌豪御之張者鮮矣此三¶
者皆五燼殃氣有生之常也與之糅俗望無¶
亂清氣其可得乎是以道士不可得與其雜¶
處而狎之者也¶
九靈上寳經云夫五情者隂陽五府之神氣¶
形於人者也故學仙者必隱靖山林潔修五¶
清欲清浄而精至以㑹真⬤神應是以溫恭<md:KR5d0055_HFL_087-014a>¶
<pb:KR5d0055_SBCK_087-14a>
慈悦之氣藏於肝木府之所賦也司命所守¶
也其治肝潔常以正月十日齋治少陽令人¶
肝氣生至二月八日定少陽應春風至三月¶
六日治陽明定春風至于四月四日於甘泉¶
東流水之北岸東面向朝陽之地晨早沐浴¶
蘭湯使身意清净香火向日禮祈無上正真¶
大道太真太寳内内及左太禁上師之神上¶
宫左諸司頓首稽首三百數然後靖跪以手¶
捧心至誠定息静念木府之真靈閴無他思¶
其禁不得有求於世利妄為不柔之溫妄為<md:KR5d0055_HFL_087-014b>¶
<pb:KR5d0055_SBCK_087-14b>
不誠之恭妄為不實之慈妄為不⬤之悦其¶
修潔攝息有定則肝氣真而無虚春温不睦¶
之眚不能得侵其實氣體節休和幹力强利¶
首無暴痛之疾司命之神奉之青龍䕶之青¶
氣繞之青液調之東嶽之精隨之山谷之神¶
衞之若獨處林嶺則百獸依仁有自馴之驗¶
狼虎歸慈有息猛之徴其修潔有積則青帝¶
之芝及黒玉之芝見於所行止之前得而服¶
之昇仙三千嵗而息羸其潔深大至著極於¶
木府則神弟視崐崘之東少陽之域慈浄之<md:KR5d0055_HFL_087-015a>¶
<pb:KR5d0055_SBCK_087-15a>
仙其神變能為洪海之溢涸能為天地之倒¶
易能為瓊宫玉宇滿乎天地之見木府少陽¶
之神性也哲明敏見之氣藏於心火府之所¶
賦也司慎之所守也其治心潔則常以四月¶
四日齋定陽明受夏氣至五月一日應陽調¶
氣至于六月二十七日常以日中沐浴蘭湯¶
使身意清净香火南面向日禮祈無上正真¶
大道太真太寳内内及太陽太覺之神上宫¶
都司頓首稽首三百數然後靖跪捧心至誠¶
定息静念火府之真靈閴無他思其禁不得<md:KR5d0055_HFL_087-015b>¶
<pb:KR5d0055_SBCK_087-15b>
有規於世利妄為不道之哲妄為不順之明¶
妄為不真之敏妄為不正之見其修潔攝息¶
有定則心氣真而無煩夏暑不睦之眚不能¶
得侵其實氣其意明澄朗慧用道㣲妙鑒徹¶
真性目無昧睡之疾司慎之神奉之赤龍䕶¶
之赤氣繞之赤液調之南嶽之精隨之山谷¶
之神衞之則鴻鶴鸞凰之鳥應而歸之其修¶
潔有積則赤帝之芝及青玉之芝見於所行¶
止之前得而服之昇仙九千嵗而息羸其潔¶
深大至著極於火府則神弟視崐崘之南太<md:KR5d0055_HFL_087-016a>¶
<pb:KR5d0055_SBCK_087-16a>
陽之域太覺之仙其神變能為項佩日曜能¶
為光照四海而震揺諸域能為飛騰所詣無¶
礙之至火府太陽之神性也公正⬤重之氣¶
藏於脾土府之所賦也尸蜃之所守也其治¶
脾潔則常以六月二十七日齋定太陽受秋¶
氣至于七月二十七日昳時沐浴蘭湯使身¶
意清净香火向日禮祈無上正真大道太真¶
太寳内内及上宫太均之神宫内諸司頓首¶
稽首三百數然後靖跪捧心至誠定息静念¶
土府之真靈閴無他思其禁不得交擾於世<md:KR5d0055_HFL_087-016b>¶
<pb:KR5d0055_SBCK_087-16b>
事妄為求名不體之公妄為矯圖不淳之正¶
妄為縱墯昏忘之⬤妄為専固不泰之重其¶
修潔攝息有定則脾氣真而無怠⬤豫安静¶
而無憒蕩塞悶體沈不收腫疽之病季暑不¶
睦之眚不能侵其實氣志意益沖而無厭免¶
之痾舌味藥物而無不進之滋蜃尸之神奉¶
之黄龍䕶之黄氣繞之黄液調之中嶽之精¶
隨之四方羣臣衞之萬⬤歸之其修潔有積¶
則黄帝之芝及赤玉之芝見於所行止之前¶
得而服之昇仙二萬嵗而息羸其潔深大至<md:KR5d0055_HFL_087-017a>¶
<pb:KR5d0055_SBCK_087-17a>
著極於土府則神弟視崐崘之頂太和之仙¶
其神貴常寂不貴變動之見土府大均之神¶
性也尊嚴威儀之氣藏於肺金府之所賦也¶
司契之所守也其治肺潔常以七月二十七¶
日齋治人利氣至八月三日定少隂令人受¶
生氣至九月二十七日治厥隂令人受剛氣¶
常以日晡沐浴蘭湯使身意清淨香火向日¶
禮祈無上正眞大道太眞太寳内内及右太¶
禁收土之神宫右諸司頓首稽首三百數然¶
後靖跪捧心至誠定息静念金府之眞靈閴<md:KR5d0055_HFL_087-017b>¶
<pb:KR5d0055_SBCK_087-17b>
無他思其禁不得有御於世趣妄為驕逸抗¶
戾之尊妄為懐害之嚴妄為侮忽之威妄為¶
淫飾之儀其修潔攝息有定則肺氣真而無¶
倦秋冷不睦之眚不能得侵其實氣則喘引¶
和亮胷中無竭寒斷氣之毒司契之神奉之¶
白龍䕶之白氣繞之白液調之西嶽之精隨¶
之山澤之神衞之津梁之精侍之虎狼依之¶
為之驅用修潔有積則白帝之芝及黄玉之¶
芝見所行止之前得而服之昇仙七千嵗而¶
息羸其潔深大至著極於金府則神弟視崐<md:KR5d0055_HFL_087-018a>¶
<pb:KR5d0055_SBCK_087-18a>
崘之西少成之域成道之仙其神變能為偃¶
月之照能為行水而足不濡行地若水而地¶
不堅能為身上身下漂出水火之變金府少¶
隂成道之神性也城陽郄孟節䟽注尊嚴威¶
儀之義曰不狎䙝黷為尊色正儼然為嚴神¶
肅澄恪為威舉動徐詳為儀謙儉妙密之氣¶
藏於腎水府之所賦也司録之所守也其治¶
腎潔則常以十月十八日齋治厥隂受冬氣¶
至十一月十五日治太隂定五藏氣至十二¶
月十三日通太陽受腎氣至于正月十日皆<md:KR5d0055_HFL_087-018b>¶
<pb:KR5d0055_SBCK_087-18b>
以夜半沐浴蘭湯使身意清净北面向隂香¶
火禮祇無上正真大道太真太寳内内及沆¶
澄當作瀣字太隂之神宫後諸司頓首稽首¶
三百數然後靖跪捧心至誠定息静念水府¶
之真靈閴無他思其禁不得有馳於世務要¶
為傾邪之謙妄為失其常守及貪欲無厭之¶
險妄為傾毒隂匿謂人不覺之妙妄為濳謀¶
姧私之密其修潔攝息有定則腎氣真而無¶
損冬寒不睦之青不能得侵其實⬤則行歩¶
勁速進退堅强腰竅玉房及膀胱股脛無疼<md:KR5d0055_HFL_087-019a>¶
<pb:KR5d0055_SBCK_087-19a>
滯之疾其修潔有積則司録之神奉之黒龍¶
䕶之黒氣繞之黒液調之北嶽之精隨之太¶
隂之神衞之靈葵歸之其居水濵則蛟龍魚¶
鼈依之其修潔有積則黒帝之芝及白玉之¶
芝見所行止之前得而服之昇仙一萬嵗而¶
息羸其潔深大至著極於水府則神弟視崐¶
崘之北⬤都之域太豫玉膏之仙其神變能¶
為晦天之變能為他方逺膳之饋能以大為¶
小以小為大以有為無以無為有之變水府¶
沆瀣之神性也凡學道不能精立至潔於所<md:KR5d0055_HFL_087-019b>¶
<pb:KR5d0055_SBCK_087-19b>
行則五府之神未嘉祐之而以服氣及進服¶
藥物藥精餌术丹石之小法多為所敗矣設¶
小有効不踰五百年之力耳其術多退溺而¶
無成也夫殖至潔之氣於五府其精不泯及¶
蒸人道莫不於九元之清而生之者也莫不¶
常為仙為神為聖矣其齋法沐浴清浄所以¶
常於正月十日二月八日三月六日四月四¶
日五月一日六月十七日七月二十七日八¶
月三日九月二十日十月十八日十一月十¶
五日十二月十三日者以道氣數之此日皆<md:KR5d0055_HFL_087-020a>¶
<pb:KR5d0055_SBCK_087-20a>
天帝遊東井之日也是以行道輙當於此日¶
更起新意為沐浴清净之始倍加謹敬之篤¶
也其服氣法攝五情之息漸能有定然後常¶
以二月三日九日十八日二十七日若甲寅¶
乙巳丁巳甲子丁卯王相成滿日於山林隱¶
靖之處近東流水醴泉向陽之地地氣陽而¶
調也沐浴蘭湯以丹書玉房為田字方一寸¶
玉房在臍下三寸精念玉房令氣致於丹田¶
去鼻中毛正偃卧兩足相去五寸兩臂去身¶
各五寸合目握固如嬰兒之拳是用蒲蒻為<md:KR5d0055_HFL_087-020b>¶
<pb:KR5d0055_SBCK_087-20b>
枕髙可三寸若胷中有病可髙五寸若病在¶
臍下可去枕既服氣不復得食生菜及生果¶
硬物服氣時食日减一口十日後可不食二¶
三日腹中或㳙㳙若飢選好肥乾棗上术煎¶
㣲得食之一日一夜不過此不念食者勿有¶
進噉其飲水一日一夜可五升而已其太一¶
醪醴亦可一日一夜五升勿絶口中常含棗¶
核者令人受氣且生津液故也如此則胷中¶
上下氣脹腸胃致令得空虚空虚則和氣通¶
焉五神宗而助之則昇仙矣孔子家語云食<md:KR5d0055_HFL_087-021a>¶
<pb:KR5d0055_SBCK_087-21a>
氣者神明而夀食榖者智慧而夭不食者不¶
死而神雜食者百疾妖邪之所鍾焉是以食¶
愈少者心愈開而延年益夀食愈多者心愈¶
塞而年愈奪也翟煒釋周傳論云悠悠九天¶
茫茫萬寓氣之所蒸産之所煩品物叢生迭¶
相大小擾擾營營為利害所纒有生之為乎¶
其猶塵粉之一毫蹔浮於洿池之内有國之¶
所域其猶芥石之一片孤寓於大衍之中是¶
以荘周稱四海之於天下猶壘空之在大澤¶
有國之於四海猶⬤米之在大倉其中一世<md:KR5d0055_HFL_087-021b>¶
<pb:KR5d0055_SBCK_087-21b>
之是非芥石之利害焉足以經於曠然之念¶
哉是以至人之所以輕天下細萬物也豈措¶
心於矯亢之觀乎直以世利無以干其胷懐¶
榮華無以䙝其顧盻将在子靖氣潔精其貴¶
存真而已矣¶¶¶
雲笈七籖卷之八十七
<pb:KR5d0055_SBCK_087-22a>
<md:KR5d0055_HFL_088-001a>¶
<pb:KR5d0055_SBCK_088-1a>
雲笈七籖卷之八十八　存九
