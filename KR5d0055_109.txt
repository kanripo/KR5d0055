# -*- mode: mandoku-view -*-
#+TITLE: 雲笈七籖
#+DATE: 2015-09-11 07:40:21
#+PROPERTY: BASEEDITION HFL
#+PROPERTY: WITNESS SBCK
#+PROPERTY: JUAN 109
¶¶
　神仙傳¶
　　　廣成子¶
廣成子者古之仙人也居崆峒之山石室之¶
中黄帝聞而造焉曰敢問至道之要廣成子¶
曰爾治天下雲不待族而雨木不待黃而落¶
奚足以語至道哉黃帝退而閑居三月復往¶
見之膝行而前再拜請問治身之道答曰至¶
道之精杳杳冥冥無視無聽抱神以靜形將<md:KR5d0055_HFL_109-001b>¶
<pb:KR5d0055_SBCK_109-1b>
自正必靜必清無勞爾形無搖爾精乃可長¶
生愼内閉外多知爲敗我守其一而處其和¶
故千二百年而未甞衰老得吾道者上為皇¶
失吾道者下為土予將去汝入無窮之間遊¶
無極之野與日月齊光與天地為常人其盡¶
死而我獨存焉¶
　　　若士¶
若士者古之仙人也莫知其姓名燕人盧敖¶
者以秦時遊乎北海經乎太隂入乎⬤闕至¶
於䝉榖之山而見若士焉其爲人也深目而<md:KR5d0055_HFL_109-002a>¶
<pb:KR5d0055_SBCK_109-2a>
⬤凖鳶肩而脩頸豐上而殺下欣欣然方迎¶
風而儛顧見盧敖因遯逃乎碑下盧仍而視¶
之方踡⬤殻而食蟹蛤盧敖乃與之語曰唯¶
以敖焉背羣離黨窮觀六合之外幼而好遊¶
長生而不渝周行四極唯此極之未窺今覩¶
夫子於此殆可與敖爲友乎若士淡然而笑¶
曰嘻子中州之民不宜逺而至此此猶光乎¶
日月而載乎列星比乎不名之地猶㝔奥也¶
昔我南遊乎⬤　之野北息乎沉嘿之鄉西¶
窮窈冥之室東貫鴻洞之光其下無地其上<md:KR5d0055_HFL_109-002b>¶
<pb:KR5d0055_SBCK_109-2b>
無天視焉無見聽焉無聞其外猶有沃沃之¶
氾其行一舉而千萬餘里吾猶未之能究也¶
今子遊始至於此乃語窮觀豈不陋哉然子¶
處矣吾與汗漫期於九陔之上不可以久駐¶
乃舉臂竦身遂入雲中盧敖仰而視之不見¶
乃止恍惚若有所䘮也敖曰吾比夫子也猶¶
黃鵠之與壤蟲也終日行不離咫尺而自以¶
為之逺不亦悲哉¶
　　　沈文泰¶
沈文泰者九嶷人也得紅泉神丹去土符還<md:KR5d0055_HFL_109-003a>¶
<pb:KR5d0055_SBCK_109-3a>
年益命之道服之有効欲之崑崙留安息二¶
千餘年以傳李文淵曰土符不去服藥行道¶
無益也文淵遂受祕要後亦昇仙今以竹根¶
汁煑丹及黃白去三尸法出此二人矣¶
　　　皇初平¶
皇初平者丹溪人也年十五家使牧羊有道¶
士見其良謹將至金華山石室之中四十餘¶
年翛然不復念家其兄初起行索初平歷年¶
不得後見市中有一道士善易而問之曰吾¶
弟牧羊失之四十餘年不知存亡之在願君<md:KR5d0055_HFL_109-003b>¶
<pb:KR5d0055_SBCK_109-3b>
與占之道士曰昔見金華山中有一皇初平¶
非君弟乎初起聞之驚喜即隨道士去求弟¶
果得相見悲喜語畢兄問初平曰牧羊何在¶
答曰近在山東初起徃視之杳無所見但有¶
白石壘壘復謂弟曰山東無羊也初平曰羊¶
在耳兄自不見兄與初平偕往尋之初平言¶
叱叱羊起於是白石皆起成羊數萬頭兄曰¶
我弟獨得神仙道如此可學否弟曰唯唯好¶
道便得耳初起於是便捨妻兒留就初平共¶
服松栢茯苓至萬日坐在立亡日中無影顔<md:KR5d0055_HFL_109-004a>¶
<pb:KR5d0055_SBCK_109-4a>
有童子之色乃俱還鄉里親戚死亡略盡乃¶
復還去臨行以方敎南伯逢易姓爲赤松子¶
也初起改字為魯班初平改字為松子其後¶
服此藥仙者共有數十人¶
　　　沈建¶
沈建者丹陽人也世為長吏而建獨好道不¶
肯仕宦學導引服食之術還年却老之法又¶
能理病病無輕困見建者愈奉之者數千家¶
毎逺行寄奴侍三五人驢一頭羊數十口各¶
與藥一丸謂主人曰但累屋舍不煩飲食也<md:KR5d0055_HFL_109-004b>¶
<pb:KR5d0055_SBCK_109-4b>
便辭去主人大怪之云此君所寄奴畜十五¶
餘口並不留寸資當如何建去之後主人飲¶
食奴侍奴聞食氣皆吐逆不視又以草與驢¶
羊亦避去不食更欲抵觸人主人乃驚異之¶
後百餘日而奴侍身體光澤異於食時驢羊¶
俱肥沈建三年乃返各復以一丸藥與奴侍¶
驢羊乃還飲食如故建遂斷榖不食能舉身¶
飛行或去或還如此三百餘年乃絶迹不知¶
所在也¶
　　　華子期<md:KR5d0055_HFL_109-005a>¶
<pb:KR5d0055_SBCK_109-5a>
華子期者淮南人也師角里先生受山隱靈¶
寶方一曰伊洛飛⬤秩二曰白禹正機三曰¶
平衡按合服之日以還少一日能行五百里¶
能舉千斤一歳十易皮後乃得仙去¶
　　　魏伯陽¶
魏伯陽者吳人也髙門之子而性好道術不¶
肯仕宦閑居飬性時人莫知其所從來謂之¶
治民飬身而已入山作神丹將三弟子知兩¶
弟子心不盡誠丹成乃誡之曰金丹雖成當¶
先試之飼於白犬犬卽能飛者人可服之若<md:KR5d0055_HFL_109-005b>¶
<pb:KR5d0055_SBCK_109-5b>
犬死者即不可服也伯陽入山時將一白犬¶
自隨又丹轉數未足和合未至自有毒丹毒¶
丹服之皆暫死伯陽故便以毒丹與白犬食¶
之犬即死伯陽乃復問諸弟子曰作丹恐不¶
成今成而與犬食犬又死恐是未得神明之¶
意服之恐復如犬為之奈何弟子曰先生當¶
服之否伯陽曰吾背違世路委家入山不得¶
仙道吾亦恥復歸死之與生吾當服之耳伯¶
陽便服丹丹入口即死弟子相顧謂曰所以¶
作丹者欲求長生耳而服之即死當奈此何<md:KR5d0055_HFL_109-006a>¶
<pb:KR5d0055_SBCK_109-6a>
惟一弟子曰師非凡人也服丹而死得無有¶
意耶又服之丹入口復死餘二弟子乃相謂¶
曰作丹求長生耳今服丹即死當用此何為¶
若不服此自可得數十年在世間活也遂不¶
服乃共出山欲為伯陽及死弟子求棺木殯¶
具二人去後伯陽卽起將服丹弟子姓虞及¶
白犬而去逢入山伐薪人作手書與鄉里人¶
寄謝二弟子弟子見書始大懊惱伯陽作參¶
同契五相⬤凡二卷其說如似觧釋周易其¶
實假借爻象以論作丹之意而儒者不知神<md:KR5d0055_HFL_109-006b>¶
<pb:KR5d0055_SBCK_109-6b>
仙之事多作隂陽注之殊失其奥㫖矣¶
　　　沈羲¶
沈羲者呉郡人也學道於蜀中但能消災除¶
病救濟百姓不知服食藥物功德感天天神¶
識之羲與妻賈氏共載詣子婦卓孔寧家還¶
逢白鹿車一乘青龍車一乗白虎車一乘從¶
⬤數十人皆朱衣仗矛帶劒輝赫滿道問羲¶
曰君是道士沈羲否羲愕然不知何等答曰¶
是也何以問之⬤曰羲有功於民心不忘道¶
從生以來履行無過受命不長夀將盡矣黄<md:KR5d0055_HFL_109-007a>¶
<pb:KR5d0055_SBCK_109-7a>
老命遣仙官下來迎之侍郎薄延白鹿車是¶
也度世君司馬生青龍車是也送迎使者徐¶
福白虎車是也須臾有三仙人著羽衣持節¶
以白玉板青玉界丹玉字授羲羲不能讀遂¶
載昇天爾時道間耕鋤人皆共見之不知何¶
等須臾大霧霧解失其所在但見羲所乘車¶
牛在田中食苗或有識是羲車牛以語羲家¶
弟子數百人恐是邪魅將羲入山谷間乃分¶
布於百里之内求之不得後四百餘年求還¶
鄉里推求得數十世孫名懐懐喜曰聞先人<md:KR5d0055_HFL_109-007b>¶
<pb:KR5d0055_SBCK_109-7b>
相傳有祖仙人仙人今來留數十日⬤初上¶
天時云不見天帝但見老君老君東向坐左¶
右敕羲不得謝但嘿坐而巳宫殿鬱鬱有如¶
雲氣五色玄黃不可名字侍從數百多女少¶
男庭中有珠玉之樹衆芝叢生龍虎辟邪遊¶
戲其間但聞琅琅如銅鐵聲不可知測四壁¶
習習有符書著之老君身形長一丈被髪文¶
衣身體有光須⬤數變玉女持金案玉盃盛¶
藥賜羲曰此是神丹飲者不死夫妻各得一¶
刀圭告言飲畢拜而不謝服藥後賜⬤二枚<md:KR5d0055_HFL_109-008a>¶
<pb:KR5d0055_SBCK_109-8a>
大如雞子脯五寸遣羲去曰汝還民間治百¶
姓之疾病者若欲來上界書此符懸之竿杪¶
吾當迎汝乃以一符及仙方一首賜羲羲奄¶
忽如睡已在地上今多得符者矣¶
　　　李八百¶
李八百者蜀人也莫知其名歴世見之時人¶
計之已八百歳因名云李八百或隱山林或¶
居⬤市知唐公房有志而不遇明師欲教授¶
之乃先往試之為公房作傭客公房乃不知¶
仙人也八百驅使任意過於他人公房甚愛<md:KR5d0055_HFL_109-008b>¶
<pb:KR5d0055_SBCK_109-8b>
之後八百詐為病困劣欲卒公房乃命醫合¶
藥費用數十萬錢不以為損憂念之意形於¶
顔色八百又轉作惡瘡周遍身體潰爛臭濁¶
不可近也公房乃流涕曰汝為吾家勤苦歴¶
年而得篤疾吾甚要汝得愈無所恡惜而今¶
正爾當奈汝何八百曰吾瘡可愈須得人䑛¶
之公房令三婢䑛之八百又曰婢䑛不能使¶
疾愈若得君䑛應愈耳公房卽自䑛之八百¶
言君䑛復不能使吾愈若得君妻䑛之當差¶
公房乃復使妻䑛之八百曰吾瘡已差欲得<md:KR5d0055_HFL_109-009a>¶
<pb:KR5d0055_SBCK_109-9a>
三十斛㫖酒以沐浴乃當都愈耳公房即為¶
具酒三十斛致於器中浴瘡即愈體如凝脂¶
亦無餘痕乃告公房曰吾是仙人子有志心¶
故來相試子定可教也今眞相授度世之訣¶
矣使公房夫妻及䑛瘡三婢以其浴餘酒澡¶
洗即皆更少顔色美悦以丹經一卷授公房¶
入雲臺山中合作丹丹成乃服之仙去也¶
　　　李阿¶
李阿者蜀人也傳世見之不老如故常乞食¶
於成都市所得隨多少與貧窮者夜去朝還<md:KR5d0055_HFL_109-009b>¶
<pb:KR5d0055_SBCK_109-9b>
市人莫知其所宿有古强者疑阿是異人常¶
親事之試隨阿還所宿乃去青城山中强後¶
欲復隨阿去然未知道恐有虎狼私持其父¶
大刀阿見而怒强曰汝隨我行那畏虎也取¶
强刀以撃石刀折敗强⬤憂刀折至旦復出¶
阿問强曰汝憂刀敗耶曰實愁父怒阿即取¶
刀以左右撃地刀復如故以還强强逐阿還¶
成都未至道逢人犇車阿以脚置車下轢其¶
骨皆折阿即死强守視之須臾阿起以手抑¶
脚而復如常强時年十八見阿如五十許人<md:KR5d0055_HFL_109-010a>¶
<pb:KR5d0055_SBCK_109-10a>
至强年八十餘而阿猶如故語人言被崑崙¶
召當去遂不復還¶
　　　王逺¶
王逺者字方平東海人也舉孝亷除郎中稍¶
加至中散大夫博學五經兼明天文圖䜟河¶
洛之要逆知天下盛衰之期九州吉凶之事¶
漢孝桓帝聞之連徴不出使郡國逼載以詣¶
京師低頭閉口不肯答詔乃題宮門扇四百¶
餘字皆紀方來帝惡之使人削之外字適去¶
内字復見墨皆徹入木裏方平無復子孫鄉<md:KR5d0055_HFL_109-010b>¶
<pb:KR5d0055_SBCK_109-10b>
里人累世傳事之同郡故太尉公陳躭爲方¶
平架道室旦夕朝拜之但乞福願從學道也¶
方平在躭家三十餘年躭家無疾病死䘮奴¶
婢皆安然六畜繁息田⬤萬倍仕宦髙遷後¶
語躭云吾期運當去不得復停明日日中當¶
發至時方平死躭知其化去不敢下著地但¶
悲啼歎息曰先生捨我去我將何怙具棺噐¶
燒香就⬤上衣裝至三日三夜忽然失其所¶
在衣帶不解如蛇蛻也方平去後百餘日躭¶
薨或謂躭得方平之道化去或謂方平知躭<md:KR5d0055_HFL_109-011a>¶
<pb:KR5d0055_SBCK_109-11a>
將終故委躭去也方平東入括蒼山過呉住¶
胥門蔡經家¶
　　　蔡經¶
蔡經者小民耳而骨相當得仙方平知之故¶
往其家謂經曰汝生命應得度世故來取汝¶
補官僚然汝少不知道今氣少肉多不得上¶
天去當作尸解須臾如從狗竇中過耳告以¶
要言乃委經去經後忽身體發⬤如火欲得¶
水灌舉家汲水灌之如沃燋狀如此三日中¶
消耗骨盡乃入室以被自覆忽然失其所在<md:KR5d0055_HFL_109-011b>¶
<pb:KR5d0055_SBCK_109-11b>
視其被中有皮頭足俱存如蟬蛻也去後十¶
餘年忽還家去時巳老還更少壯頭髪皆黑¶
語家云七月七日王君當來過到其日可作¶
數百斛飲以供從官乃去到其日家假借甕¶
器作飲數百斛羅列覆置庭中至其日方平¶
果來未至經家一時間但聞金鼓簫管人馬¶
之聲比近皆驚不知何等及至經舉家皆見¶
之方平著逺遊之冠朱衣虎頭鞶囊五色之¶
綬帶劒黃色少⬤長短中人也乘羽蓋之車¶
駕五龍龍各異色前後麾節旌旗導從威儀<md:KR5d0055_HFL_109-012a>¶
<pb:KR5d0055_SBCK_109-12a>
如大將軍出也有十二隊五百士皆以蠟宻¶
封其口鼓吹皆乘麟從天上來下懸集不從¶
人道行也旣至從官皆不復知所在唯尚見¶
方平身坐須臾引見經父兄因遣人與麻姑¶
相問亦莫知麻姑是何神也言王方平敬報¶
久不行民間今來在此想姑能暫來語否有¶
頃信還但聞其語不見所使人也答言麻姑¶
再拜但不相見忽已五百餘年尊卑有序修¶
敬無階思念久煩承來在彼故當躬到而先¶
被詔當按行蓬萊今便暫往如是當還便親<md:KR5d0055_HFL_109-012b>¶
<pb:KR5d0055_SBCK_109-12b>
覲願未即去耳如此兩時間麻姑來也來時¶
亦先聞人馬之聲旣至從官當半於方平也¶
麻姑至蔡經亦舉家見之是好女子年可十¶
八許於頂中作髻餘髪散垂之至腰其衣有¶
文章而非錦綺光綵耀日不可得名字皆世¶
所無有也入拜方平方平爲起立坐定各進¶
行廚皆金盤玉杯餚膳多是諸華而香氣逹¶
於内外擘脯而行之如行栢炙云是麟脯也¶
麻姑自說接待以來見東海三爲桑田向到¶
蓬萊水乃淺於往者㑹將略半也豈時復為<md:KR5d0055_HFL_109-013a>¶
<pb:KR5d0055_SBCK_109-13a>
陵陸乎方平笑曰聖人皆言海中復行⬤塵¶
也麻姑欲見蔡經母及經婦弟婦新産數十¶
日麻姑望見乃知之曰噫且止勿前索少許¶
米來便以擲之視其墮地皆成眞珠方平笑¶
曰麻姑故作少年戲也吾老矣不喜復作此¶
狡獪變化也方平語經家人曰吾欲賜汝輩¶
酒此酒乃出天廚其味淳醲非俗人所宜飲¶
之或能爛人腸胃今當以水添之汝輩勿怪¶
也乃以水一斗合酒一升攪之以賜經家人¶
人飲一升許皆醉良久酒盡方平語左右曰<md:KR5d0055_HFL_109-013b>¶
<pb:KR5d0055_SBCK_109-13b>
不足復還取也以一貫錢與餘杭姥相聞求¶
酤酒須臾信還得一油嚢酒五斗許信傳餘¶
杭姥答言恐地上酒不中尊飲耳又麻姑手¶
爪不似人形皆似鳥爪蔡經心言背大痒時¶
得此爪以爬背當佳也方平已知經心中所¶
言即使人牽經鞭之曰麻姑神人也汝忽謂¶
其爪可爬背何也但見鞭著經背亦不見有¶
人持鞭者方平告經曰吾鞭不可妄得也經¶
家比舍有姓陳者失其名字甞罷尉聞經家¶
有神人乃詣門叩頭求乞拜見於是方平引<md:KR5d0055_HFL_109-014a>¶
<pb:KR5d0055_SBCK_109-14a>
前與語此人便乞得隨從驅使比於蔡經方¶
平曰君且起向日立方平從後視之言噫君¶
心邪不正於經不可敎以仙道也當授君地¶
上主者之職臨去以一符并一傳著小箱中¶
以與陳尉告言此不能令君度世能令君延¶
夀本夀自出百歳也可以禳災治病病者命¶
未終及無罪過者君以符到其家便愈矣若¶
有邪⬤血食作禍祟者君使帶此符以敕社¶
吏當收送其⬤君心中當亦知其輕重臨時¶
以意治之陳尉以此符治病有效事之者數<md:KR5d0055_HFL_109-014b>¶
<pb:KR5d0055_SBCK_109-14b>
百家夀一百一十歳而死死後子孫行其符¶
不復效方平去後經家所作數百斛酒飲在¶
庭中者皆盡亦不見人飲之也經父母私問¶
經曰王君常在何處經答言常治崑崙往來¶
羅浮山括蒼山此三山上皆有宮室如一王¶
君常平天曹事一日之中與天上相連反覆¶
者數十過地上五嶽生死之事皆先來關王¶
君王君出或不盡將百官唯乘一黃麟將十¶
數人毎常見山林在下去地數百丈所到則¶
山海之神皆來奉迎拜謁也或有于道白言<md:KR5d0055_HFL_109-015a>¶
<pb:KR5d0055_SBCK_109-15a>
者後數十年經復暫歸省家方平有書與陳¶
尉眞書書字廓落大而不楷先是人無知方¶
平名逺者因此乃知之陳尉家于今世世存¶
録王君手書及其符傳小箱也¶
　　　渉正¶
渉正者字玄眞巴東人也⬤秦始皇時事了¶
了似及見也漢末從數十弟子入呉而正常¶
閉目雖行猶不開也弟子隨之數十年莫有¶
見其開目者有一弟子固請之正乃為開目¶
目開時有音如霹⬤而光如電照於室宇弟<md:KR5d0055_HFL_109-015b>¶
<pb:KR5d0055_SBCK_109-15b>
子皆不覺頓伏良久乃能起正巳復還閉目¶
正道成莫見其所服食施行而授諸弟子皆¶
以行⬤房室及服石腦小丹云李八百呼正¶
爲四百歳兒¶
　　　孫博¶
孫博者河東人也有清才能屬文著詩百篇¶
誦經數十萬言晚乃學道治墨子之術能使¶
草木金石皆爲火光照曜數十里中亦能令¶
身成火口中⬤火指火⬤生草即焦枯更指¶
之即復故亦能使三軍之衆各成一聚火有<md:KR5d0055_HFL_109-016a>¶
<pb:KR5d0055_SBCK_109-16a>
藏人亡奴在軍中者累日求之不得博語奴¶
主曰吾為卿燒其營舍奴必走出卿但當諦¶
伺捉取之於是博以一赤丸擲軍中須臾火¶
起張天奴果走出而得之博乃更以一青丸¶
擲火火即滅所燔屋舍百物向己焦然者皆¶
悉復故博毎作火有所燒他人雖以水灌之¶
終不可滅須博自止之乃止耳行大水中不¶
但己身不霑乃能使從己者數百人皆不霑¶
又能將人於水上布席坐飲食作樂使衆人¶
舞於水上不没不濡終日盡歡其病疾者就<md:KR5d0055_HFL_109-016b>¶
<pb:KR5d0055_SBCK_109-16b>
博自治亦無所云爲直指之言愈即愈又山¶
間石壁及地上磐石博乃入其中去初故見¶
背及兩耳出石間良久乃沒又能吞刀劒數¶
十枚及從壁中出入如有孔穴也引鏡為刀¶
屈刀為鏡可積時不改須博指之乃復故形¶
耳後入林濾山中合神丹仙去矣¶
　　　玉子¶
玉子者姓章名震南郡人也少學衆經周幽¶
王徴之不出乃歎曰人生世間去生轉逺去¶
死轉近矣而但貪富貴不知養性命盡⬤絶<md:KR5d0055_HFL_109-017a>¶
<pb:KR5d0055_SBCK_109-17a>
則死位爲王侯金玉如山何益形為灰土乎¶
獨有神仙度世可以無窮耳乃師桑子具受¶
衆術乃别造一家之法著道書百有餘篇其¶
術以務魁為主而精於五行之意演其㣲妙¶
以飬性治病消災散禍能起飄風發屋折木¶
作雷雨雲霧能以草芥瓦石爲六畜龍虎立¶
便成行分形爲數百千人能歩渉江海含水¶
噴之皆成珠玉遂亦不變也或時閉氣不息¶
舉之不起推之不動屈之不曲申之不直百¶
日數十日乃復起與弟子行各丸泥為馬與<md:KR5d0055_HFL_109-017b>¶
<pb:KR5d0055_SBCK_109-17b>
之皆令閉目須臾皆成大馬乘之一日行千¶
里又能吐⬤五色起數百丈飛鳥過指之即¶
墮地臨淵投符召魚鼈即皆上岸又能使諸¶
弟子舉眼即見千里之物亦不能久也其務¶
魁時以器盛水著兩魁之間吹而嘘之水上¶
立有赤光輝輝起一二丈以此水治百病病¶
在内者飲之病在外者澡之皆便立愈後入¶
崆峒山合丹白日昇天¶
　　　天門子¶
天門子者姓王名剛尤明補養之要故其經<md:KR5d0055_HFL_109-018a>¶
<pb:KR5d0055_SBCK_109-18a>
曰陽生立於寅純木之精隂生立於申純金¶
之精夫以木投金無往不傷故隂能疲陽也¶
隂人著脂粉者法金之白也是以眞人道士¶
莫不留心注意精其㣲妙審其盛衰我行青¶
龍彼行白虎取彼朱雀煎我⬤武不死之道¶
也又隂人之情有急於陽而外自收抑不肯¶
請陽者明金不為木屈也陽性⬤剛躁志節¶
䟽畧至於遊宴聲⬤和柔言辭卑下明木之¶
畏於金也天門子既行此道年二百八十嵗¶
猶有童女之色乃服珠醴得仙入⬤洲中去<md:KR5d0055_HFL_109-018b>¶
<pb:KR5d0055_SBCK_109-18b>
　　　南極子¶
南極子者姓柳名融能含粉成雞子吐之數¶
十枚煑而啖之與雞子無異黃中皆餘有少¶
許粉如指端者取杯呪之即成⬤煮之可食¶
腸臟皆具而杯成⬤殻煮取肉則殻還成杯¶
矣取水呪之即成美酒飲之醉人舉手即成¶
大樹人或折其細枝以刺屋間連日猶在以¶
漸萎壊與眞木無異也服雲霜丹得仙去矣¶
　　　黃盧子¶
黃盧子者姓⬤名越甚能治病千里寄姓名<md:KR5d0055_HFL_109-019a>¶
<pb:KR5d0055_SBCK_109-19a>
與治之皆愈不必見病人身也善⬤禁之道¶
禁虎狼百蟲皆不得動飛鳥不得去水為逆¶
流一里年二百八十嵗力舉千鈞行及走馬¶
頭上常有五色⬤高丈餘天下大旱時能到¶
淵中召龍出催促使昇天使作雨數數如此¶
一旦與親故别乘龍而去遂不復還矣¶
　　　張道陵¶
張道陵字輔漢沛國豐人也本大儒生慱綜¶
五經晚乃計此無益於年命遂學長生之道¶
弟子千餘人其九鼎大要惟付王長後得趙<md:KR5d0055_HFL_109-019b>¶
<pb:KR5d0055_SBCK_109-19b>
升七試皆過第一試升初到門不通使罵辱¶
之四十餘日露霜不去第二試遣升於草中¶
守稻驅獸暮遣美女詐言逺行過寄宿與升¶
接牀明日又稱脚痛未去遂留數日頗以姿¶
容調升升終不失正第三試升行路上忽見¶
遺金四十餘餅升趨過不取不視第四試升¶
入山伐薪三虎交摶之持其衣服但不傷升¶
不恐怖顔色自若謂虎曰我道士也少不履¶
非故逺千里來事師求長生之道汝何以爾¶
豈非山⬤使汝來試也汝不須爾虎乃去第<md:KR5d0055_HFL_109-020a>¶
<pb:KR5d0055_SBCK_109-20a>
五試升使於市買十餘疋物巳估直而物主¶
誣言未得直升即捨去不與爭訟解其衣服¶
賣之於他交更買而歸亦不⬤之第六試遣¶
升守别田榖有一人來乞食衣不蔽形面目¶
塵垢身體瘡膿臭惡可憎升爲之動容即解¶
衣衣之以私糧爲食又以私米遺之第七試¶
陵將諸弟子登雲臺山絶巖之上有桃⬤大¶
如臂生石壁下臨不測之谷去上一二丈桃¶
⬤大有實陵告諸弟子有能得此桃者當付¶
以道要于時伏而窺之三百許人皆戰慄却<md:KR5d0055_HFL_109-020b>¶
<pb:KR5d0055_SBCK_109-20b>
退汗流不敢久臨其上還謝不能得唯升一¶
人曰神之所護何險之有聖師在此終不使¶
吾死於谷中矣師有教者是此桃有可得之¶
理乃從上自擲正得桃樹上足不蹉跌取桃¶
滿懐而石壁峭峻無所攀縁不能得還於是¶
一一擲上桃得二百枚陵乃賜諸弟子各一¶
枚餘二枚陵食一留一以待升於是陵乃臨¶
谷伸手引升衆人皆見陵臂不加長如掇一¶
二尺物忽然引手升已得還仍以向餘一桃¶
與升食畢陵曰趙升猶以正心自投桃上足<md:KR5d0055_HFL_109-021a>¶
<pb:KR5d0055_SBCK_109-21a>
不蹉跌吾今欲試自投當得桃否衆人皆諫¶
言不可唯趙升王長不言陵遂自投不得桃¶
上不知陵所在四方則皆連天下則無底往¶
無道路莫不驚咄唯升長二人嘿然無聲良¶
乆乃相謂曰師則父也師自投於不測之谷¶
吾等何心自安乃俱自擲谷中正墮陵前見¶
陵坐局脚玉牀斗帳中見升長笑曰吾知汝¶
二人當來也乃止谷中授二人道要¶
　　　欒巴¶
欒巴者蜀郡人也好道不修俗事太守詣與<md:KR5d0055_HFL_109-021b>¶
<pb:KR5d0055_SBCK_109-21b>
相見屈為功曹待以師友之禮甞謂巴曰聞¶
功曹有神術可使見否巴曰唯唯即平坐却¶
入壁中去冉冉如雲氣狀須㬰失巴而聞壁¶
外作虎聲而虎走還功曹宅乃巴耳後入朝¶
為尚書正旦大㑹而巴後至而頗有醉態酒¶
至又不飲即西南噀之有司奏巴大不恭詔¶
以問巴巴頓首曰臣鄉里以臣能治⬤護人¶
為臣立生廟今旦耆老皆入臣廟不得即委¶
之是以頗有酒態適來又觀臣本郡大火故¶
噀酒為雨以滅之詔原復坐即令驛馬書問<md:KR5d0055_HFL_109-022a>¶
<pb:KR5d0055_SBCK_109-22a>
成都果信云正旦日大火雨自東北來滅之¶
而有酒氣焉¶
　　　淮南王八公¶
淮南王劉安高皇帝之孫好儒學方技作内¶
書二十一篇又著鴻寶萬畢三卷論變化之¶
道有八公往詣之門吏自以意難問之曰王¶
上欲得延年却期長生不老之道中欲得博¶
物洽聞精義入㣲之大儒下欲得勇敢武力¶
扛鼎暴虎横行之壯士今先生皆耆矣自無¶
駐衰之術賁育之氣也豈能究三墳五典八<md:KR5d0055_HFL_109-022b>¶
<pb:KR5d0055_SBCK_109-22b>
索九丘鉤深致逺窮理盡性乎三者並乏不¶
敢相通公笑曰聞王欽賢好士吐握不倦苟¶
有一介莫不畢至古人貴九九之學飬鳴吠¶
之士誠欲市馬者以致騏驎師郭生以招羣¶
彦吾等雖鄙不合所求故逺致身欲一見王¶
就令無益亦不作損云何限之逆見嫌擇若¶
王必見少年則謂之有道見垂白則謂之庸¶
人恐非發石取玉探淵索珠之謂也薄吾等¶
老謹已少矣言畢八公化為十五童子露髻¶
青⬤色如桃花於是門吏驚捒馳以白王王<md:KR5d0055_HFL_109-023a>¶
<pb:KR5d0055_SBCK_109-23a>
聞之不及履即徒跣出迎以登思仙之臺張¶
錦綺之帷設象牙之牀燔百和之香進金玉¶
之机穿弟子之履北靣拱手而言曰安以凡¶
材少好道徳羇鎖世業沉淪流俗不能遺⬤¶
貞藪山林然夙夜飢渇思願神明沭浴垢穢¶
精誠浮薄抱情不暢邈若雲泥不圖厚幸道¶
君降屈是安祿命當䝉拔擢喜懼屏營不知¶
所措唯乞道君哀而敎之則螟蛉假翼去地¶
飛矣八公便以成老人而告王曰雖復淺識¶
具備先學知王好道故來相從不知意何所<md:KR5d0055_HFL_109-023b>¶
<pb:KR5d0055_SBCK_109-23b>
欲吾一人能坐致風雨立起雲霧畫地為江¶
河撮土為山嶽一人能崩高塞淵牧虎豹致¶
龍蛇役神⬤一人能分形易貎坐在立亡隱¶
蔽六軍白日盡瞑一人能乘虚歩空起海陵¶
煙出入無間呼吸千里一人能入火不燋入¶
水不濕刅之不傷射之不中冬凍不寒夏暑¶
不汗一人能千變萬化恣意所爲禽獸草木¶
立成轉徙萬物陵嶽移行宮室一人能防災¶
度厄辟却衆害延年益夀長生久視一人能¶
煎泥成金鍛鉛為銀水鍊八石飛騰琉珠乘<md:KR5d0055_HFL_109-024a>¶
<pb:KR5d0055_SBCK_109-26a>
<md:KR5d0055_HFL_110-001a>¶
<pb:KR5d0055_SBCK_110-1a>
雲笈七籖卷之一百一十　甘十
