# -*- mode: mandoku-view -*-
#+TITLE: 雲笈七籖
#+DATE: 2015-09-11 07:40:06
#+PROPERTY: BASEEDITION HFL
#+PROPERTY: WITNESS SBCK
#+PROPERTY: JUAN 5

學五¶¶
　　經教相承部¶
　　　真系(隴西李渤述)¶
今道門以經籙授受所自來逺矣其昭彰尤¶
著使搢紳先生不惑者自晉興寧乙丑嵗衆¶
真降授於楊君楊君授許君許君授子⬤文¶
⬤文付經於馬朗景和乙巳嵗勑取經入華¶
林園明帝登極殳季真啓還私廨簡寂陸君¶
南下立崇虛舘真經盡歸于舘按黄素方因<md:KR5d0055_HFL_005-001b>¶
<pb:KR5d0055_SBCK_005-1b>
縁值經准法奉修亦同師授其陸君之教楊¶
許之胄也陸授孫君孫君授陶君陶君搜摭¶
許令之遺經略盡矣陶授王君王君又從宗¶
道先生得諸勝訣云經法祕典大備於王矣¶
王授潘君潘君授司馬君司馬君授李君李¶
君至于楊君十三世矣楊許並越漢登真許¶
令亦終獲度世馬殳幸㑹而不業自陸君已¶
降則帝者無不趨其風矣此皆史有明文或¶
遺跡可訪又世世從事於斯者其支裔焉且¶
知理而不知神非長生之士也超理入神混<md:KR5d0055_HFL_005-002a>¶
<pb:KR5d0055_SBCK_005-2a>
合於氣無為而無不為者我真宗之道也道¶
無否泰教有通塞塞而通之者存乎其人故¶
予述真系傳其同源分⬤者録名仙籍不緝¶
於此時貞元乙酉嵗七月二十一日於廬山¶
白鹿洞棲真堂中述¶
　　　晉茅山真人楊君¶
真人姓楊名羲晉咸和五年九月生于句容¶
似吳人潔白美姿容善言笑攻書好學該渉¶
經史性淵懿沈厚㓜而通靈與二許早結神¶
明之交(二許映與穆)思玄薦於相王用爲公<md:KR5d0055_HFL_005-002b>¶
<pb:KR5d0055_SBCK_005-2b>
府舎人以永和初受中黄制虎豹法六年又¶
就劉璞傳靈符(璞即魏夫人長子也)君淵沈¶
應感虛抱自得若燥濕之引水火冥黙幽欻¶
相襲無眹矣年三十六以興寧乙丑嵗衆真¶
降授有若上相青童君太虛真人赤君上宰¶
西城王君太元茅真人清靈裴真人桐栢王¶
真人紫陽周真人中茅君小茅君范中候荀¶
中候紫元夫人南嶽夫人右英夫人紫㣲夫¶
人九華安妃昭靈夫人中候夫人莫不霓旌¶
暗曳神轡潜竦紛紛屬乎煙消淪蹤收於俗<md:KR5d0055_HFL_005-003a>¶
<pb:KR5d0055_SBCK_005-3a>
蹊讌聲金響於君月無曠日嵗不虛矣君師¶
魏夫人儷九華而朋于諸真故安妃云明君¶
受質虛閑祕構玉朗蘭淵髙流清響金宫必¶
髙佐四輔承制聖君主察隂陽之和氣為吳¶
越⬤神之君後二十二年将乘龍駕雲白日¶
昇天今若不耐風火之煙可尋劒解作告終¶
之術也真誥算以太元十二年丙戌去世弟¶
子許翽先師告翽父穆亦因君偶真故許氏¶
九人雖道慶自先數至神發如塵鑒凝照揮¶
瑩之功並歸子君矣<md:KR5d0055_HFL_005-003b>¶
<pb:KR5d0055_SBCK_005-3b>
　　　雷平山真人許君¶
真人許翽字道翔小名玉斧父穆晉䕶軍長¶
史真位上清左卿母陶氏名科斗入易遷宫¶
真人㓜獨標挺含真淵嶷長史器異之郡舉¶
上計掾主簿並不赴清秀瑩潔糠粃俗務如¶
泉去⬤盈其科而自進居雷平山下師楊君¶
傳三天正法曲素鳳文後定録真人授其上¶
道告之曰學道當如穿井井愈深土愈難出¶
若不堅心正行豈得見泉源耶真人常願早¶
逰洞室不欲久停人間遂詣北洞告終即居<md:KR5d0055_HFL_005-004a>¶
<pb:KR5d0055_SBCK_005-4a>
方隅山洞方源舘中常去來四年方平臺故¶
真誥云幽人在世時心樂居焉又楊君與長¶
史書亦云不審方隅幽人設座於易遷户中¶
朱真人化後十六年當度東華受書為上清¶
仙公上相帝晨二録太和二年丁卯時年二¶
十七嵗咸康七年辛丑生自太和三年已後¶
無復顯跡世譜年三十則庚午年去世耆舊¶
傳云在此洞石壇上燒香禮拜因而不起明¶
旦視形如生壇今猶存真誥云從張鎮南受¶
衣解法蓋夜於壇上去耳娶建康令黄演女<md:KR5d0055_HFL_005-004b>¶
<pb:KR5d0055_SBCK_005-4b>
生男黄民乃還家¶
　　　仙人臨沮令許君¶
臨沮令許仙人名黄民字⬤文上清仙公翽¶
之子上清左卿穆之孫以昇平五年辛酉生¶
時掾年二十一仕郡主簿察孝亷石頭倉丞¶
南蠻參軍臨沮令永興三年京畿紛亂令乃¶
奉經入剡為馬朗所翹朗從父弟牢亦相周¶
給時人咸知許先生得道又父祖皆有名稱¶
各加崇敬元嘉六年欲移居錢塘乃封其真¶
經一厨付朗靖中語此是仙靈之跡非我自<md:KR5d0055_HFL_005-005a>¶
<pb:KR5d0055_SBCK_005-5a>
來縱有書亦勿與人及至杜道鞫家停少時¶
而終時年六十九真誥言黄民及伯祖邁姑¶
婆娥皇伯聨與黄民子榮弟孫女瓊輝並得¶
度世馬朗敬經若君父每有神光靈氣見於¶
堂宇朗妻數見有青衣玉女空中去來其家¶
皆保富夀朗忿何道敬竊書泄意乃洋銅灌¶
厨籥勑家人不得復開朗終子洪殳季真猶¶
共尊尚景和元年婁惠朗諷殳季真啓取季¶
真善道術為當時所知及至奉呈於華林園¶
既見真跡⬤異朱黄煥赫不敢窮覽至明帝<md:KR5d0055_HFL_005-005b>¶
<pb:KR5d0055_SBCK_005-5b>
登祚季真乃啓還私廨陸簡寂南下立崇虛¶
舘經亦歸于舘何神真巧運既閟於馬又發¶
於殳終授於陸君殳馬猶巾几負籍羃之榮¶
而無容入其妙焉¶
　　　宋廬山簡寂陸先生¶
先生吳興懿族陸氏之子諱脩静道降元氣¶
生而異俗其色怡怡其徳熙熙明以啟著虛¶
以貫幽少宗儒氏墳索䜟緯靡不總該以為¶
先天撫化混一精氣與真宰為徒者載在金¶
編玉字不形於此遂收跡寰中冥搜潜衡態<md:KR5d0055_HFL_005-006a>¶
<pb:KR5d0055_SBCK_005-6a>
湘暨九嶷羅浮西至巫峽峩嵋如雲映松風¶
麗乎山而映乎水功成扣⬤感神授靈訣適¶
然自得通交於仙真之間矣宋元嘉末因市¶
藥京邑文帝味其風而邀之先生不顧及太¶
初難作人心駭疑遂泝江南逰嗜匡阜之勝¶
槩爰構精廬澡雪風波之思沐浴浩氣挹潄¶
元精宋明皇帝襲軒皇淳風欲稽古化俗虛¶
誠致禮至于再三先生固稱幽憂之疾曾莫¶
降眄天子乃退齋築舘恭肅以遲之不得已¶
而莅焉於是順風問道妙沃帝心朝野識真<md:KR5d0055_HFL_005-006b>¶
<pb:KR5d0055_SBCK_005-6b>
之夫若水奔壑如風應虎其誰能御之先生¶
撥霧開日汰沙引金指方以倒之中人以上¶
皆自盈其分司徒⬤粲之流是也既立崇虛¶
舘殳氏所寳經訣並歸于我焉初先離山有¶
熊虎猿鳥之屬悲鳴擁路出谷而止及天子¶
不豫請事塗炭之齋是夜卿雲紛郁翌日乃¶
瘳先時洞真之部真偽混淆先生刋而正之¶
涇渭乃判故齋戒儀範至于今典式焉桂陽¶
王構逆暴白骨遍野先生具棺櫬收而瘞之¶
其隂徳宻運則無得而稱也迨元徽五年春<md:KR5d0055_HFL_005-007a>¶
<pb:KR5d0055_SBCK_005-7a>
正月謂門人曰吾得還山可整装衆感訝詔¶
㫖末從而有斯說至三月二日乃偃卧解帶¶
膚體輝爍目瞳映朗但聞異香芬馥滿室而¶
已後三日廬山諸徒共見先生霓旌靄然還¶
止舊宇斯須不知所在相與驚而異之顧命¶
盛以布囊投所在崖谷門人不忍遂奉還廬¶
山時春秋七十二所謂鍊形幽壤騰景太微¶
者矣有詔謚曰簡寂先生以故居為簡寂舘¶
宗有道也凡撰記論議百有餘篇並行於代¶
門徒得道者孫逰嶽李果之最著稱首後孔<md:KR5d0055_HFL_005-007b>¶
<pb:KR5d0055_SBCK_005-7b>
徳璋與果之書論先生云先生道冠中都化¶
流東國帝王禀其規人靈宗其法而委世潜¶
化逰影上⬤微言既絶大法将謝法師禀神¶
定之資居入室之品學悟之美門徒所歸宜¶
其整緝遺蹤提綱振紀光先師之餘化纂妙¶
道之遺風可以導引末俗開曉後途者矣¶
　　　齊興世舘主孫先生¶
有吳裔子孫名逰嶽字頴達東陽人也㓜而¶
恭長而和其静如淵其氣如春甄汰九流潜¶
神希㣲嘗步赤松磵縉雲堂遂卜終焉之地<md:KR5d0055_HFL_005-008a>¶
<pb:KR5d0055_SBCK_005-8a>
宋太初中簡寂先生至自廬嶽雲逰帝宅先¶
生乃摳衣而趨嗣承奥㫖授三洞并所祕楊¶
真人許掾手跡因茹术却粒服穀仙丸六十¶
七年顔彩輕潤精爽秀潔暨簡寂上賔方旋¶
舊室捃摭道機斷覈真假與禇章朱四君交¶
宻齊永明二年詔以代師并任主興世舘於¶
是搜竒之士知襲教有宗若鳯萃于桐萬禽¶
争赴矣孔徳璋劉孝標等争結塵外之好後¶
頻謝病歸山朝命未許至永明七年五月内¶
以揮神託化沐浴稱疾怡然而終門徒弟子<md:KR5d0055_HFL_005-008b>¶
<pb:KR5d0055_SBCK_005-8b>
數百人唯陶⬤景入室焉自恭事六載義貫¶
千祀唯貴知真故特⬤賞識經法誥訣悉相¶
傳授方欲共營轉鍊已集藥石将就治合事¶
故不遂¶
　　　梁茅山貞白陶先生¶
吳荆牧陶濬七代孫名⬤景字通明丹陽秣¶
陵人也母初娠夢日精在懐并二天人降手¶
執金香鑪覺語左右曰當孕男子非凡人也¶
然恐無後及生標異㓜而聰識成而博達因¶
讀神仙傳便有乘雲馭龍之志年十七與江<md:KR5d0055_HFL_005-009a>¶
<pb:KR5d0055_SBCK_005-9a>
斆褚炫劉俟為宋昇明四友仕齊歴數王侍¶
讀皆總記室牋疏精麗為時所重師法及清¶
溪宫成獻頌宣㫖襃賛兼欲刻石王儉議之¶
乃止年二十餘服道後就興世舘孫先生諮¶
禀經法精行道要通幽洞㣲轉奉朝請乃拜¶
表解軄答詔優勤賜與其厚公卿祖之征虜¶
亭供帳之盛咸云自齊以來未有斯事遂入¶
茅山又得楊許真書遂登巖告静自稱華陽¶
隐居書疏亦如此代名特愛松風庭院皆植¶
之每聞其響便欣然為樂至明帝時欲迎往<md:KR5d0055_HFL_005-009b>¶
<pb:KR5d0055_SBCK_005-9b>
⬤山懇辭得止然勑命餉賚常為煩劇乃造¶
三層樓棲止身居其上弟子居中接賔於其¶
下令一小竪傳授而已潜光隐耀内修祕宻¶
深誠所詣逺屬霞人可謂感而遂通身長七¶
尺八寸為性圎通謙謹心如明鏡遇物斯應¶
少憂戚無疾競滅喜怒澹哀樂有形於言跡¶
者是顯事廣物深慕張良之為人率任輕虛¶
飄飄然有雲霞氣其所修為皆自得於心非¶
傍識能及尤長於詮正偽謬地理曆算文不¶
空發成即為體用造渾天儀轉之與天相㑹<md:KR5d0055_HFL_005-010a>¶
<pb:KR5d0055_SBCK_005-10a>
其纂真誥隐訣注老君等書二百餘卷至永¶
元二年深託向晦及梁武帝革命議國號未¶
定先生乃引諸䜟記梁是應運之符又擇郊¶
禪日靈驗昭著勑使入山宣㫖酬謝帝既早¶
與之逰自此之後動静必報先生既得祕訣¶
以為神丹可成每苦無藥帝皆給之又手勑¶
諮迓先生畫兩牛一牛散放水草之間一牛¶
著金絡頭有人執繩以杖驅之帝笑曰此人¶
無所求欲効曳尾龜豈有可致之理或時有¶
大事無不前已奉陳時人謂為山中宰相以<md:KR5d0055_HFL_005-010b>¶
<pb:KR5d0055_SBCK_005-10b>
大通初獻刀二口一名喜勝二名成勝為佳¶
寳梁帝金樓子云於隐士重陶貞白於士大¶
夫重周⬤正其於義理情轉無窮真一時名¶
士也先生常作詩云夷甫任散誕平叔坐談¶
空不意昭陽殿化作單于宫其時人士競談¶
⬤理不習武事侯景之難並如所言大同二¶
年告化時年八十五顔色不變屈伸如常屋¶
中香氣積日不散詔贈中散大夫謚貞白先¶
生仍遣舍人監䕶䘮(馬樞得道傳云授蓬萊)¶
(仙監)弟子數十人唯王逺知陸逸冲稱上足<md:KR5d0055_HFL_005-011a>¶
<pb:KR5d0055_SBCK_005-11a>
焉¶
　　　唐茅山昇真王先生¶
瑯瑘王逺知陳揚州刺史曇首之子外祖丁¶
超梁駕部郎中其母因夢靈鳳有娠又聞腹¶
中啼寳誌曰生子當為神仙宗伯也年七嵗¶
日覧萬言博總群書心冥至道年十五入華¶
陽事貞白先生授三洞法又從宗道先生臧¶
矜傳諸祕訣陳主召入重陽殿特加禮敬賞¶
賚資送還茅山先生乃於洞西北嶺上結靖¶
室以居研味⬤祕大建末靖室中忽有一神<md:KR5d0055_HFL_005-011b>¶
<pb:KR5d0055_SBCK_005-11b>
人醉卧嘔吐先生然香禮候神人曰卿是得¶
道之人張法本亦甚有心吾欲並将逰天台¶
山石橋廣闊可過得彼多散仙人又常降甘¶
露以器盛之服一升可夀得五百嵗卿能去¶
否先生便隨出上東嶺就法本至山半忽思¶
未别二三弟子付囑經書背行三十步廻望¶
神人化爲鶴飛去隋晉王廣鎭揚州王子相¶
柳顧言相續奉請先生既至斯須而⬤髮¶變
白王懼而歸之少選復舊王踐祚勑崔鳳舉¶
諮迓帝親執弟子禮勑城都起玉清玄壇以<md:KR5d0055_HFL_005-012a>¶
<pb:KR5d0055_SBCK_005-12a>
處之仍令代王越師焉髙祖龍潜時先生嘗¶
宻告符命秦王與房⬤齡㣲服就謁先生迎¶
謂曰此中有聖人秦王因以實告先王曰方¶
作太平天子願自愛也秦王詣先生受三洞¶
法及登極将加重位固請歸山至貞觀九年¶
勑潤州於茅山置太平觀并度七人降璽書¶
曰朕昔在藩朝早獲問道眷言風範無忘寤¶
寐近覽來奏請歸舊山已有别勑不違髙志¶
所令置觀用表宿心先生浩氣虛懐語黙一¶
致涵照如鏡應物無私時有竇徳⬤先經揚<md:KR5d0055_HFL_005-012b>¶
<pb:KR5d0055_SBCK_005-12b>
州遇司命使者言其有重禄以九九數當終¶
命徳⬤求哀於使者云真人王法主是少室¶
仙伯檢録人⬤之任闗奏天曹無不即應徳¶
⬤遂懇祈於先生先生不得已因與請命使¶
者報曰更延十三年至髙宗朝徳⬤為左相¶
捐舘舎之日言皆如之故舉世呼先生為法¶
主又知己授仙軄後謂潘師正曰吾昨見仙¶
格以小時誤損一童子吻不得白日昇天署¶
少室仙伯将行在近翌日沐浴加冠衣焚香¶
而寐告化時年一百二十六嵗潘師正徐道<md:KR5d0055_HFL_005-013a>¶
<pb:KR5d0055_SBCK_005-13a>
邈同得祕訣為入室弟子陳羽王軌次之其¶
餘各棲洞府終身無替髙宗調露二年贈太¶
中大夫謚曰昇⬤先生乃勑置太平觀度滿¶
四十九人天后嗣聖初又贈金紫光禄大夫¶
改諡昇真先生明皇天寳中勑李含光於太¶
平觀造影堂寫真像用旌仙跡焉¶
　　　中嶽體⬤潘先生¶
中嶽道士前有天師次稱潘先生先生名師¶
正趙州賛皇人少䘮毋廬於墓側以至孝聞¶
先生真氣内融輝光外發如隋珠荆玉不假<md:KR5d0055_HFL_005-013b>¶
<pb:KR5d0055_SBCK_005-13b>
於飾而人自寳之隋大業中入道王仙伯盡¶
以隐訣及得符籙相授棲於太室逍遥谷積¶
二十年但嚼松葉飲水而已髙宗皇帝每降¶
鑾輦親詣精廬先生身不下堂接手而已及¶
問所須答言松樹清泉山中不乏帝與武后¶
共尊敬之留連信宿而返尋勑於所居造崇¶
唐觀嶺上别起精思院以處之勑置奉天宫¶
令於逍遥谷口特開一門號曰仙逰門復於¶
苑北面置尋真門太常奏仙樂又以祈仙望¶
仙翹仙為曲皆謂先生名焉前後賜詩五百<md:KR5d0055_HFL_005-014a>¶
<pb:KR5d0055_SBCK_005-14a>
首先生每歎曰大丈夫業道不能滅影雲林¶
以煩世主吾之過也遂欲東求蓬萊孤舟入¶
海屬帝敦篤斯道祈歎愈加踟蹰山隅輟䇿¶
未往以永淳元年告化時年八十九帝追望¶
不止贈太中大夫諡曰體⬤先生先生神標¶
仙骨雅似隐居夫階真韜⬤練景逰化者其¶
有⬤乎弟子十八人並皆殊秀然鸞姿鳳態¶
眇映雲松者有韋法昭司馬子㣲郭崇真皆¶
禀訓瑶庭宻受瓊室專玉清之業遺下仙之¶
儔矣時陳子昻又作頌(云云)<md:KR5d0055_HFL_005-014b>¶
<pb:KR5d0055_SBCK_005-14b>
　　　王屋山貞一司馬先生¶
後周瑯琊公司馬裔⬤孫名承禎字子㣲河¶
内人也少事體⬤先生傳其符籙及辟穀導¶
引服餌之術體⬤特相賞異謂曰我自簡寂¶
傳授正法至汝六葉矣先生是後因浪逰逺¶
詣於天台山武太后聞其名召至都降手詔¶
讃美及将還勑李嶠餞於洛橋之東景雲二¶
年睿宗令其兄子承禕就山迎至京入宫中¶
問以隂陽數術先生對曰經云為道日損損¶
之又損之以至於無為且目所見者損之尚<md:KR5d0055_HFL_005-015a>¶
<pb:KR5d0055_SBCK_005-15a>
未能已豈復攻乎異端而增其智慮哉帝曰¶
治身無為則清髙矣治國無為如何對曰國¶
猶身也老君曰逰心於澹合氣於漠順物自¶
然而無私焉而天下理易曰大人與天地合¶
其徳是知不言而信不為而成無為之㫖理¶
國之道也帝歎曰廣成之言何以加此因固¶
辭還山乃賜寳琴一張及霞文帔中朝詞人¶
贈詩者百餘首開元九年明皇又遣使迎至¶
京帝親受法籙前後賞賜甚厚十年駕入都¶
先生又請歸山帝賦詩於王屋山自選形勝<md:KR5d0055_HFL_005-015b>¶
<pb:KR5d0055_SBCK_005-15b>
置壇宇以居之先生因上言今五嶽之神祠¶
皆是山林之神非正眞之神也五嶽皆有洞¶
府各有上清眞人降任其軄請别立齋祠帝¶
從其言因置眞君祠其形像制度皆請先生¶
推按道經創爲之焉先生頗善⬤⬤冩三體¶
道徳經刋正文字著五千三百八言爲眞本¶
又撰修眞祕㫖窺之者得其門矣勑於先生¶
所居置陽臺觀帝自書額并相續賜賚甚厚¶
至二十三年告化時八十九制贈銀青光禄¶
大夫謚曰貞一先生又御製碑文先生門徒<md:KR5d0055_HFL_005-016a>¶
<pb:KR5d0055_SBCK_005-16a>
甚衆唯李含光焦静真得其道焉静真雖禀¶
女質靈識自然因精思間有人導至方丈山¶
遇二仙女謂曰子欲為真官可謁東華青童¶
道君受三皇法請名氏則貞一也乃歸而詣¶
先生亦欣然授之¶
　　　茅山⬤静李先生¶
⬤孝威者晉陵人家本純儒州里號貞隐先¶
生避敬宗皇帝諱改為李氏其子曰含光年¶
十三辭家奉道端視清霄慈向蠢⬤暗室之¶
中如對君親時人見之情色皆歛㓜攻⬤⬤<md:KR5d0055_HFL_005-016b>¶
<pb:KR5d0055_SBCK_005-16b>
或有稱過其父者一聞此義終身不書後事¶
貞一先生雲⬤寳書傾囊相付既而目之曰¶
真玉清之客也抱虛無而行功者於道不窮¶
託幽阜而滅跡者於徳亦淺承之自逺宜且¶
救人是引後學升堂禀⬤訓也先生元氣不¶
散瑶圖虛映達靈久矣晦輝為常動非用開¶
静非黙閉當吹萬之㑹若得一之初應跡可¶
名常道不可名也孕育至化虛融物心心一¶
變至於學學一變至於道同淑氣自來得之¶
不見所以摳衣而進者仰範元和若秋芳之<md:KR5d0055_HFL_005-017a>¶
<pb:KR5d0055_SBCK_005-17a>
依層巘夏潦之㑹通川也先生忘情於身而¶
慈於人禎祥屢應視同衆象士庶諮詢色受¶
其意常令章壇閉院醮火擇薪精㣲誠敬率¶
皆⬤此開元末明皇禮請先生而問理化對¶
曰道徳君王師也昔漢文行其言仁夀天下¶
次問金鼎對曰道徳公也輕舉公中私也時¶
見其私聖人存教若求生徇欲乃似繫風耳¶
帝加⬤静之號以尊之無何固以疾辭東還¶
句曲山勑於其所居造紫陽觀以居焉自後¶
天書繼至資奉相續及公卿祈請往來無虛<md:KR5d0055_HFL_005-017b>¶
<pb:KR5d0055_SBCK_005-17b>
月卒使⬤門之中轉見真操持慈儉之寳歸¶
羲皇之風至矣哉先生之教也所撰仙學傳¶
及論三⬤異同又著真經并本草音義皆備¶
載闕遺窮頥精義矣以大曆四年冬十一月¶
顧謂入室弟子韋景昭孟湛然曰吾将順化¶
神氣怡然若坐亡長往時年八十七靈雲降¶
室芝草叢生執簡如常和色不去據真經斯¶
乃秉化自然仙階深妙者也景昭授臯洞虛¶
洞虛授李方來皆嗣徳不墜時柳識又頌先¶
生云古有强名元精希夷黄帝遺之先生得<md:KR5d0055_HFL_005-018a>¶
<pb:KR5d0055_SBCK_005-18a>
之縱心而往與一相隨真性所容太元同規¶
日行仙路不語到時人言萬齡我見常姿明¶
皇仰止徴就京師紫極徒貴白雲不知遐方¶
後學來往怡怡空有多門真精自持順化而¶
去人焉能窺⬤科祕訣本有冥期¶¶¶
雲笈七籖卷之五<md:KR5d0055_HFL_005-018b>¶
<pb:KR5d0055_SBCK_005-18b>
<md:KR5d0055_HFL_006-001a>¶
<pb:KR5d0055_SBCK_006-1a>
雲笈七籖卷之六　
