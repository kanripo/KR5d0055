# -*- mode: mandoku-view -*-
#+TITLE: 雲笈七籖
#+DATE: 2015-09-11 07:40:14
#+PROPERTY: BASEEDITION HFL
#+PROPERTY: WITNESS SBCK
#+PROPERTY: JUAN 79

三品頤神保命神丹方叙¶
若夫胤者五行之秀氣二儀之純精津液流¶
形體分三品之别剛柔爲用功標百鍊之竒¶
故能匿銳燕圖白霓翹而貫日潜芒豐匣紫¶
靄發而衝星在物之靈莫斯爲最雖表名於¶
兌域實取効於離方是以上古聖人歷甞諸¶
味甘而無毒可以養神遂變柔成剛從嬴入<md:KR5d0055_HFL_079-001b>¶
<pb:KR5d0055_SBCK_078-1b>
妙或作規而冩圓璧或爲矩而象方諸鑒同¶
明月之輝藏於習坎之地金水相合自表生¶
成之數玄臺吸引用召太陽之精因其自然¶
而生故即體之名爲胤麥合姿於酉徳爲酒¶
熱而且宣⬤成氣於震宫爲藥温而又潤以¶
斯相和合而服之再餌晨晡一無所忌可以¶
堅實骨髓嬴體變而成剛可以恱澤肌膚衰¶
容反而爲少至於男女之道房室之間姫媵¶
數百取御之儀俄頃亦具辟⬤除邪蠲痾去¶
疾風勞虛悸之軰攣躄疽⬤之徒餌一劑而<md:KR5d0055_HFL_079-002a>¶
<pb:KR5d0055_SBCK_078-2a>
便瘳匝三周而並愈復本質於平素如舊姿¶
而有佳倚震柱而不驚當離牖而寧懼若能¶
依八節順四時採百物之初生合衆藥而爲¶
長或乾或濕爲散爲丸適寒暑以調和隨道¶
引而消息一服之後萬事都捐心若死⬤形¶
同槁木滓穢日去淸虛日來通幽洞冥驅神¶
役⬤純漿不覺其濁絶糧不覺其飢膓漸化¶
而爲筋髓漸化而爲骨體生羽翼身若虚空¶
駕鶴乘龍將煙霞而逈騖長生乆視與穹壤¶
而相侔斯則天仙之上品也若也不救物表<md:KR5d0055_HFL_079-002b>¶
<pb:KR5d0055_SBCK_078-2b>
取足人間初服之日閉情無逸一二三年微¶
用節宣八九十歳方始任使耳目唯有聦察¶
神彩彌加精明顔與日而俱新智將年而共¶
逺力則拔山扛鼎倒曵九牛誦則一日萬言¶
五行俱下蠲塗靡乏任意所爲偃仰六合之¶
中髙視數百年外雖未能觀東海以成桑田¶
詣西母而摘桃實抑亦優游自在其地仙之¶
亞歟語曰上藥養命中藥養性下藥去病緫¶
三者以爲言唯此可以備矣豈與夫種石齊¶
偶功効相侔膚體⬤未充虚發徹己通中外<md:KR5d0055_HFL_079-003a>¶
<pb:KR5d0055_SBCK_078-3a>
可得同年而語哉但代人迷於攝養自致危¶
脆苟徇目前不圖乆逺以爲壽有定極非關¶
藥餌所資自然者飲鴆羽寧得斯須吞烏喙¶
行爲丘死旣能促之使短豈不能延之使長¶
信彼而不信此斯爲惑也不亦愚乎且食鐵¶
之獸得其麤獷猶能猛徤有異毛族况人爲¶
之取其精粹取其輕淸而無殊特之姿不⬤¶
延長之壽未之有也余以胤丹之妙功用無¶
比故申述舊方更爲新題庶有識君子知此¶
評之不虚也其有餘小功能并合和節度隨<md:KR5d0055_HFL_079-003b>¶
<pb:KR5d0055_SBCK_078-3b>
時附岀並論之于後大唐開耀二年歳次壬¶
午正月乙未朔十五日巳酉蘇遊撰¶
上品頤神保命篇第一¶
　　　論⬤功能第一¶
論曰凡鐵胤丹體性沉緩若欲純服獲驗多¶
遲蓋由臓腑先虛故也若本充實寧有是乎¶
麤藥服之其効必速何也如兎絲子之得清¶
酒若鳶尾之佐黄　故以草藥先導之冀相¶
宣發也又草性速發而易歇鐵性遲効而長¶
乆是以服藥之人蹔餌便獲驗者此皆藥力<md:KR5d0055_HFL_079-004a>¶
<pb:KR5d0055_SBCK_078-4a>
非關鐵功也鐵性沉緩服者初未即効謂言¶
藥無功中道而絶此蓋同於棄井勞而無益¶
者焉故三品方中皆兼草木以相宣佐耳是¶
以本經云上中藥並堪乆服今制三品兼而¶
用之若姬后之獲太公濟巨川而須舟楫者¶
矣鐵丹雖與金丹同⬤而長服者終無發動¶
之期所以不言解療之法喻如俗間食器盛¶
鐵爲之未嘗聞有患鐵之人以此而論用堪¶
乆服至如硫黄雲母乳石之徒有爲湯酒服¶
之或作丸散餌者而服之者既衆發之者猶<md:KR5d0055_HFL_079-004b>¶
<pb:KR5d0055_SBCK_078-4b>
多莫不⬤膳乖常背穿腦裂夏則重裘熱酒¶
未解其戰冬則處泉寒食寧釋其溫少服猶¶
弊於斯多餌翻令夀夭事皆目擊今古共知¶
以此而論詎堪乆服若欲方之鐵⬤豈可同¶
日而語哉故本方云鐵主堅肌柰痛明目鎭¶
心實髓充膚安魂定魄⬤風虛損驚悸癲癎¶
如斯等疾悉皆除愈能乆服者令人體氣壯¶
勇一人當百志意剛决心力無敵毎一見聞¶
終身不忘延年長夀絶粒休糧⬤髪常黑已¶
白更變又有五勞七傷八風十二痺莫不能<md:KR5d0055_HFL_079-005a>¶
<pb:KR5d0055_SBCK_078-5a>
愈服滿千日行及奔馬又按本草經云鐵味¶
辛甘平而無毒熟鐵鐵精稍温乆服微熱生¶
鐵鐵漿微冷冷熱雖殊俱至明日鎮心安魂¶
定魄實五臓堅肌膚除心煩去黑子療熱風¶
皮膚中氣風癲癎驚悸恍惚惡瘡瘑疽疥癢¶
胷膈中氣塞不能化食諸下部惡病隂㿗脫¶
肚蟯蟲五痔皆悉主之别録云鐵屑燒之投¶
酒中飲主賊風風疰又云以鐵團燒赤投鹽¶
醋中青布裹之熨腋下多時除胡臰及汗氣¶
又鐵漿及鍛家磨鐵汁澄清飲之令婦人斷<md:KR5d0055_HFL_079-005b>¶
<pb:KR5d0055_SBCK_078-5b>
産又以剛鐵合半夏湯能療氣噎反胃等疾¶
又仙方古録有鐵丹既非常藥人怯不能服¶
又以鐵化爲水飲之鎭心强記除風去⬤又¶
有服鐵末法終不逮此又按古今經方唯金¶
玉不可輙服令人心腸焦爛有毒故也唯銀¶
鐵二種乃堪乆服無毒故也常有人服胤具¶
一年之中少覺異常二年中間氣力益徤三¶
年之後十倍加常自兹已徃漸更徤壯口鼻¶
之中氣息衝⬤遍餌諸藥皆不能過至於房¶
帷特苦强盛行坐之間莖不委歇若去此弊<md:KR5d0055_HFL_079-006a>¶
<pb:KR5d0055_SBCK_078-6a>
可依别方即余所造開性閉情者今具上品¶
篇中又近代有增損此方加諸胡藥云益心¶
力不强陽道余觀其方多用胡椒畢撥蘇⬤¶
乾薑蓽澄茄等緫十餘味和胤丹服㝷其藥¶
性⬤而且補又兼下氣寧有不强陽道乎應¶
是矯俗之人故述斯詐以惑凡庶矣嗟乎莫¶
不由貴遠賤近之所致也余制開性閉情方¶
藥旣中華不俟邊城頻經試驗今故出之擬¶
昭學道之賢不傳矯俗之子凡此功効實珍¶
竒異合和等法列之如左<md:KR5d0055_HFL_079-006b>¶
<pb:KR5d0055_SBCK_078-6b>
　　　造胤丹法第二¶
凡欲合鐵⬤神丹者必先辯諸鐵性擇其善¶
者乃爲之古方多以雅州百丈建州東瞿爲¶
上陵州都盧爲次并州五生爲下又䍧牱及¶
廣郴二州所出並不煩灌鍊即堪打用此即¶
自然剛也又嘉陵榮資四州所出功力與廣¶
郴相似而灌剛之時要須百丈者相參乃堪¶
服用又蘄州及忠渝等州所出並力薄不堪¶
用而硤州所出與當陽連接故亦其次矣遍¶
常用並不如荆州當陽者最佳自古以來楚<md:KR5d0055_HFL_079-007a>¶
<pb:KR5d0055_SBCK_078-7a>
金等一其性勁快服者必俊快江漢英靈山¶
水之應也鐵者感山水氣以成其形而服之¶
者必當俊徤又說者云遼左軍中有刀千口¶
用斬賊并甲俱斷諸刀相刻皆不逮之或問¶
其故云是當陽鐵造衆並奇異咸共惜之以¶
此而論其俊如是今之合鍊用此爲佳又灌¶
剛之時必須櫟栗等炭餘皆不堪用調停火¶
色唯須善别生熟失宜即不任用其方曰¶
　　剛鐵一百斤取自然成剛鐵上次取⬤¶
　　剛五灌已上者佳<md:KR5d0055_HFL_079-007b>¶
<pb:KR5d0055_SBCK_078-7b>
右取前件鐵打作鏡中央開孔容指許狀似¶
璧形面徑五寸已上一尺已下厚三分許兩¶
面刮削令極平淨亦有打作方鋏長七寸闊¶
四寸厚三分上㣲開孔盡此百斤作鏡畢¶
　次作神水法¶
　　調和府藏鹽一升煎作亦得¶
　　玄臺引鐵磁石十兩毛亦得¶
　　清淨花水一升半並大作兩¶
右以花泉和鹽攪令消次内引鐵末畢若用¶
盡更作唯此數爲之以此神水噀鏡兩面令<md:KR5d0055_HFL_079-008a>¶
<pb:KR5d0055_SBCK_078-8a>
濕穿於長鐵箸上片片相去三分許先埋甕¶
於地中爲架架上重重安之以瓦盆合甕口¶
其甕欲得貯物者良若無可用新者爲佳畢¶
盆上覆土可厚一尺許毎日鹽水灑上令濕¶
滿一百五十日發之其面有胤如鐵衣之狀¶
以剛刀刮取作紫赤色於鐵鉢内以玉槌和¶
清酒研之唯須極細畢更添酒泛取浮者傾¶
置别器中澄取澱曝乾更和酒研泛澄如上¶
法再三爲之畢即堪服用所有麤者更研令¶
細准前泛取以盡爲度其埋甕處勿使婦人<md:KR5d0055_HFL_079-008b>¶
<pb:KR5d0055_SBCK_078-8b>
小兒鷄犬汚物犯之若先患冷氣癥癖并欲¶
肥者於前神水加鍾乳末十分欲加増陽道¶
者加陽起石末十分並須令極細自非年七¶
十以上者不加陽起石出太山黑白二色者¶
餘並不堪用又法清水一㪷九月二日者佳¶
玄臺引鐵一斤毛亦得和噀鏡面令濃自外¶
如前又一法甕底穿作一小孔甕下掘地作¶
一小溝内常使有水流不得露風日如是百¶
日即成有胤多前若急須之五十日亦得余¶
謂此於山間則可爲之又云明日欲埋甕今<md:KR5d0055_HFL_079-009a>¶
<pb:KR5d0055_SBCK_078-9a>
夜須宿齋淨心當埋之時勿令婦人小兒鷄¶
犬疾病人見之又以成滿除日爲之復得福¶
德建王盛潔等地埋之最佳¶
　　　開性閉情方第三¶
論曰余以至道幽玄求之者寡縱有好生君¶
子而鮮能終卒者莫不由染習尚存情慾仍¶
在致使南宫朱火鍊質靡期北府黑編刋名¶
何日病斯等事披覽經方自製開性閉情絶¶
諸淫思頻經試用心若死灰則於入道之賢¶
神安志定攝生之士髓實命延因是衆疾自<md:KR5d0055_HFL_079-009b>¶
<pb:KR5d0055_SBCK_078-9b>
療群妖歛迹恒餌不絶仙路可昇故爲之方¶
豈不務也¶
　　胤丹三十二分　萱草根二十四分日乾¶
　　女貞實二十四分　龍葵子二十四分切日乾¶
　　青木香二十四分　苦參十八分切日乾¶
　　白⬤子十分甘者　乾蒲桃二十八分隴西者¶
　　菰首二十分八九月採寄生實十八分諸木並得¶
　　杜苦根十二分切日乾　蓮子三十二分去皮心乾¶
右十二味合治如法淨室中清潔童子⬤篩¶
之諸子有脂潤者共處擣如膏令細乃和散<md:KR5d0055_HFL_079-010a>¶
<pb:KR5d0055_SBCK_078-10a>
更⬤令極細調若春月合者以櫻桃實汁和¶
丸非此時者以大麻子汁煎爲稀麵糊以丸¶
之如梧桐子大一服二十丸日二服以酒若¶
⬤湯薑飲等下之忌五辛血味陳臰之物¶
　　　其二¶
　　⬤丹十二分　薤白一握乾之¶
　　槐子三合漬之七日　萱草根八分切炒¶
　　菰首三分八月採　甘草六分炙¶
　　韮子五合炒令黄　薏苡人六分¶
右八味合治如法於淨室中令童子⬤篩和<md:KR5d0055_HFL_079-010b>¶
<pb:KR5d0055_SBCK_078-10b>
以白⬤丸如梧桐子大以棗湯服二十五丸¶
日再服漸加至六十丸爲恒忌猪肉蒜魚麵¶
血羮五辛陳臰物¶
　　　四主保神守中安魂定魄可以去俗¶
　　　長服神仙方以建王日爲始¶
　　⬤丹一百二十分　茯神八十一分¶
　　人參三十六分　赤箭十分去心¶
　　麥門冬二十四分　牛膝三十二分¶
右六味以棗膏若白⬤和丸如梧桐子大若¶
酒服十二丸日二服加至二十四丸止四時<md:KR5d0055_HFL_079-011a>¶
<pb:KR5d0055_SBCK_078-11a>
常服滿千日則腸化爲筋色如童子髪白更¶
黑齒落再生力敵十人經三千日行五百里¶
走及奔馬能役使⬤神滿七千日形體骨髓¶
皆易更受新者五嶽朝拜青腰玉女皆來侍¶
衞滿萬日白日昇天上謁太上玉宸君拜爲¶
仙公壽與天地相畢忌大醋陳臰物及遇死¶
喪孝家合藥時勿使小兒婦人鷄犬殘疾不¶
足人見之¶
　　　五主留年還白堅實骨髓通神延命¶
　　　長服方以六丁日爲始<md:KR5d0055_HFL_079-011b>¶
<pb:KR5d0055_SBCK_078-11b>
　　㣧丹一百二十分　茯苓三十二分¶
　　⬤目實八十一分　牛膝七十二分¶
　　桂心二十四分　天門冬三十二分¶
右六味以棗膏若白⬤和丸梧桐子大若飲¶
酒酒服十二丸日二服加至二十四丸止四¶
時不絶若宿有風病者加防風三十二分有¶
氣者加橘皮二十八分心腹滿脹者加枳殻¶
二十四分炙皮膚枯乾者加栢子人三十二¶
分無心力加遠志二十四分去心夢洩精者¶
加白龍骨二十四分若精澁者加桑寄生二<md:KR5d0055_HFL_079-012a>¶
<pb:KR5d0055_SBCK_078-12a>
十四分有冷者加乾薑二十八分有⬤者加¶
乾地黄二十八分生作之服經一月皮膚内¶
風並盡滿百日筋脉中風並盡滿一年體中¶
風並盡滿二年髓中風並盡服千日五藏六¶
腑中風並盡滿三千日形體皆易瘡瘢緫滅¶
白髪並變齒落更生顔如十五六童子日日¶
聦慧漸漸自汚俗間神⬤皆悉見之能役使¶
六丁玉女身輕如風日夜見物力能負重輕¶
渉山川妖邪惡魅不敢近之諸山林神皆來¶
謁見深宜祕之忌如前法<md:KR5d0055_HFL_079-012b>¶
<pb:KR5d0055_SBCK_078-12b>
　　　六主鎭精神補髓肉堅如鐵氣力壯¶
　　　勇一人當百長服方以王日爲始¶
　　胤丹一百二十分　乾地黄八十一分¶
　　兎絲子七十二分蒸茯苓二十四分煉黄用¶
　　徐長卿三十二分　巴㦸天七十二分¶
右六味⬤和丸如梧桐子大若飲酒酒服二¶
十四丸日再服日加二丸至三十二丸爲⬤¶
服百日雄氣大至語聲寥亮行歩如風經得¶
一年萬病消除筋髓充實力敵百人惟房之¶
間夕能御百亦不疲勌面皮光恱色如華英<md:KR5d0055_HFL_079-013a>¶
<pb:KR5d0055_SBCK_078-13a>
通幽洞㝠監照一切制伏⬤神莫不從心疫¶
氣流行身終不染服經十年輕舉雲霄縱賞¶
三清遨遊五嶽徃來圓嶠出入方諸仙聖同¶
居永辭生死有効不得語大洩藥功能仙家¶
大忌故古人服藥要入名山大藪良有以也¶
愼之¶
　　　七主開心益智¶
　　胤粉一百二十分　菖蒲八十一分¶
　　遠志三十二分　人參四十九分¶
　　龜甲二十四分炙　署預二十四分<md:KR5d0055_HFL_079-013b>¶
<pb:KR5d0055_SBCK_078-13b>
　　龍骨一十二分¶
右七味⬤和丸如梧桐子大酒服二十四丸¶
日三服别加二丸滿三十二丸爲⬤服得百¶
日心神開悟二百日耳目聦明三百日問一¶
知十滿三年夜視有光日誦萬言一覽無忘¶
長生乆視狀若神明忌羊血餳陳臰物¶
　　　八主無草藥和丹服者單餌防萬病¶
　　　方以甲子日爲始¶
　　胤丹三百六十分¶
右件以棗膏倍之和爲丸研令相入丸和麻<md:KR5d0055_HFL_079-014a>¶
<pb:KR5d0055_SBCK_078-14a>
子大一服七丸酒服或井花水皆任意服旦¶
朝日晚两時服之漸加至二十丸爲⬤服經¶
百日腰腎實三百日五臓皆實滿千日骨髓¶
堅强夕御百女終無所勌若生男女聦慧如¶
神顔色光華若童子滿三千日日行三百里¶
力舉千斤身重三百六十斤樹徑尺者抝拉¶
折之能萬日必證神仙雖然要不如和上品¶
藥三五種味服之佳其驗速耳¶
　　　九延命澄神論¶
論曰凡上品藥養命安神將服之人須持上<md:KR5d0055_HFL_079-014b>¶
<pb:KR5d0055_SBCK_078-14b>
法若能真心奉道苦節求仙如是修行神仙¶
可冀若不求仙出俗取樂人間自服之後一¶
年斷慾要令藥力成就骨髓堅充因此百病¶
消除真氣來入身神既具藏腑端嚴表裏清¶
澄魂魄雄盛内與道合外以辟邪所有功能¶
一如經說若未能頓絶躭淫世華百日以來¶
微用宣洩此之意况以理可知如不能慎徒¶
服無益斯可謂揚湯止沸不如離薪也故說¶
云鷄鶵養蚕續不供口此之謂也至於坐卧¶
居處極須清淨衣物衆具並宜香潔鞋履雜<md:KR5d0055_HFL_079-015a>¶
<pb:KR5d0055_SBCK_078-15a>
物不用借人則雜氣相亂正氣不居則魂魄¶
散越多諸夢想則神識不澄神識不澄則志¶
誠不定志誠不定則情懐燥擾情懐燥擾則¶
有始無終有始無終則於服餌養生有能終¶
卒者鮮矣若居處清淨衣香嚴潔藥物精新¶
懷形一定服餌不輟志存長年不雜交遊唯¶
知内視依方禁戒受氣寳精如是十年則諸¶
仙畢至青腰丞翼咸侍衞之六甲直符任其¶
馳使十二守士應荅俱臻八使天官隨懷即¶
感若能階此已證神仙何拘於長者焉其葷<md:KR5d0055_HFL_079-015b>¶
<pb:KR5d0055_SBCK_078-15b>
辛血屬仙家大忌乃至凶穢之處亦勿履之¶
若正療病蹔時所不論耳三品服餌丸散任¶
情隨時取宜亦無⬤唯消息節度觸⬤引之¶
上品養生道盡於此也¶
中品和形養性篇第二¶
　　　十主頭面諸疾可以和形長服留顔¶
　　　還白方以立春日爲始¶
　　胤丹三十六分　槐子十九分¶
　　夜千十二分　牛膝二十四分¶
　　防風十二分<md:KR5d0055_HFL_079-016a>¶
<pb:KR5d0055_SBCK_078-16a>
右五味⬤丸如梧桐子大一服二十丸日二¶
服别加二丸以三十丸爲⬤服得百日縁身¶
頭面所有諸疾悉皆除愈服得周年白髪緫¶
變色如童子身輕目明能滿千日見諸⬤神¶
夜視有光忌諸肉陳臰物¶
　　　十一主心腹諸疾可以和形長服駐¶
　　　年還白方以立春日爲始¶
　　胤丹三十六分　蜚亷十二分¶
　　人參十一分　白术十二分¶
　　茯苓二十分<md:KR5d0055_HFL_079-016b>¶
<pb:KR5d0055_SBCK_078-16b>
右五味⬤丸如梧桐子大一服二十丸日二¶
服别加二丸至三十丸爲恒服得百日縁身¶
心腹所有諸疾悉皆除愈服得周年白髪更¶
黑顔如十五女子日可四五頓食定心神能¶
滿千日役使山精忌桃李大醋陳臰等物¶
　　　十二主四肢諸疾可以和形長服反¶
　　　顔還白方以夏至日爲始¶
　　胤丹三十二分　山茱茰十八分¶
　　牛膝十二分　石龍芮十二分¶
　　杜仲十二分<md:KR5d0055_HFL_079-017a>¶
<pb:KR5d0055_SBCK_078-17a>
右五味⬤丸如梧桐子大一服二十丸日二¶
服别加二丸至三十丸爲⬤服得百日緣身¶
四肢所有諸疾皆悉除愈服得一年腰脚輕¶
利陽道不衰白髪更黑耳目聦明能滿千日¶
尸蟲並死四大舒緩調和關節去諸頭寒多¶
生男女忌惡魚肉陳臰物¶
　　　十三主胷諸疾可以和形長服更還¶
　　　白方以立秋日爲始¶
　　胤丹三十六分　白芷六分¶
　　防風十二分　細辛六分<md:KR5d0055_HFL_079-017b>¶
<pb:KR5d0055_SBCK_078-17b>
　　牛膝二十分　甘草十八分炙¶
右六味⬤丸如梧桐子大一服二十丸日再¶
服别加二丸至三十丸爲常服得百日縁身¶
胷背所有諸疾皆悉除愈服得一年耳目聦¶
明口氣香潔肉色肥澤眼目頭面輕利風邪¶
並除九竅通爽五藏安和去諸煩滿忌生菜¶
陳臰菘菜等物¶
　　　十四主人福薄少媚令人愛念好客¶
　　　色延年方以立春日爲始¶
　　胤丹七十二分　麥門冬三十二分<md:KR5d0055_HFL_079-018a>¶
<pb:KR5d0055_SBCK_078-18a>
　　萬歳二十四分　牛膝二十四分¶
　　蓍實二十四分　獨揺草二十四分¶
右六味⬤丸如梧桐子大一服二十丸日二¶
服服加二丸至三十二丸爲恒服得百日皮¶
膚光恱二百日面如十五六童子三百日媚¶
好具足見者皆愛神彩縱逸不可名之有所¶
好求莫不依允忌五辛魚肉陳臰生菜等物¶
　　　十五主利關節四肢九竅通百脉令¶
　　　人能食輕身長生方以建日爲始¶
　　⬤丹八十四分　天門冬四十二分<md:KR5d0055_HFL_079-018b>¶
<pb:KR5d0055_SBCK_078-18b>
　　苦參二十四分　白术二十四分¶
　　青木香十二分　兎絲子十二分¶
　　桂心二十四分　甘草十二分¶
　　茯苓二十四分　牛膝二十四分¶
右十味⬤丸如梧桐子大一服十五丸日再¶
服服加二丸至二十四丸止欲得隂大而堅¶
加巴㦸天二十四分肉蓯蓉二十四分欲得¶
小便滑利者加澤㵼二十一分多風者加防¶
風三十分多頭風加芎藭二十四分山茱茰¶
二十四分薯預二十分若内傷絶者加鹿角<md:KR5d0055_HFL_079-019a>¶
<pb:KR5d0055_SBCK_078-19a>
膠二十八分炙續斷二十分⬤者加乾地黄¶
二十四分忌桃李蒜菜陳臰鯉魚醋等物¶
　　　十六主安神强記方¶
　　胤丹八十一分　防風三十四分¶
　　遠志二十四分　天門冬二十一分¶
　　菖蒲二十四分寸九節者人參二十四分¶
　　茯苓二十四分　通草十二分¶
右八味⬤丸如梧桐子大服二十丸日再服¶
加二丸至二十八丸止服得三百日舊日之¶
事皆緫記之六百日平生習學者悉記儼然<md:KR5d0055_HFL_079-019b>¶
<pb:KR5d0055_SBCK_078-19b>
九百日誦萬言終身不忘志氣虛豁聲音柔¶
和所有⬤風皆悉除愈身神具腑臓安服九¶
年聦慧若神顔色充美終身不惙及獲神仙¶
忌羊肉餳鯉魚大醋陳臰五辛等物¶
　　　十七主心虚恐怖驚忪不定方以平¶
　　　定日合之¶
　　胤丹八十一分　茯苓四十九分¶
　　卷栢三十一分　龍齒十二分研¶
　　人參十二分¶
右五味⬤丸如梧桐子大一服十二丸日再<md:KR5d0055_HFL_079-020a>¶
<pb:KR5d0055_SBCK_078-20a>
服日加二丸至二十四丸止服得百日恐怖¶
即定服二百日迅雷不驚臨危不懼神安志¶
定延命無窮肌肉充華顔如童子終身不絶¶
効驗若神忌大醋猪肉陳臰等物¶
　　　十八主辟邪⬤魅山精魍魎等方以¶
　　　五月五日臘日合之¶
　　⬤丹四十九分　蘇合香三十分¶
　　青木香二十四分　安息香二十四分¶
　　麝香十二分　生犀角二十四分¶
　　羚羊角十二分　白木香二十四分<md:KR5d0055_HFL_079-020b>¶
<pb:KR5d0055_SBCK_078-20b>
右八味以棗膏丸如小豆大一服七丸日再¶
服不過七日邪⬤病皆瘥亦可七丸合爲一¶
丸燒於香火上薰病人隱處若鼻孔中吸噎¶
日夕各一度薰香即差若山行野宿燒之則¶
羣妖歛迹不能近若欲召真神燒之則仙官¶
並至玉女衞形若能乆服滿百日衣汗皆香¶
千日所卧床枕吐氣言語香氣遠聞非說可¶
盡一云迎風而立香聞三十里乆乆百邪不¶
干群妖⬤殄萬日道成白日昇仙役使⬤神¶
拯濟無極長生乆視與天地齊備忌五辛生<md:KR5d0055_HFL_079-021a>¶
<pb:KR5d0055_SBCK_078-21a>
魚肉生菜桃李及陳臰等物¶
　　　十九主荒年絶穀不飢去俗方以成¶
　　　滿日爲始¶
　　胤丹一百二十分　白术三十六分¶
　　天花葚三十分　天門冬九十一分去心¶
　　真蘇合二十四分　茯苓三十九分¶
　　松栢十二分　鍊蠟四十九分¶
　　靑木香二十四分　乾地黄三十六分¶
　　大豆黄四十九分　松根白皮二十二分¶
右十二味爲散好錬酥三斤入鼎爲丸如彈<md:KR5d0055_HFL_079-021b>¶
<pb:KR5d0055_SBCK_078-21b>
子大日服五丸乆乆不飢渴飲冷水及醇酒¶
爲佳身輕目明力作不勌可以入山徃險亦¶
無所殆乆乆服者神仙也其辟邪魅毒蟲虵¶
虺皆不敢近亦甚省睡至夢相見如晨事識¶
與神通乆乆諳知幽㝠間事當宻之忌血味¶
生菜鯉魚大飯陳臰若絶穀者則都不食餘¶
物¶
　　　二十養性宜食論¶
論曰凡中品藥性爲宗至於服餌皆須導引¶
相助能兼上法尤益其性房帷之間月惟一<md:KR5d0055_HFL_079-022a>¶
<pb:KR5d0055_SBCK_078-22a>
洩年五十巳上四十日一交此於藥餌過無¶
妨損但爲藥力未成骨髓須實所以制之是¶
三年一發可御百女然鐵有鑒形之明⬤神¶
懼觸其鋒精魅媿彰其質所以妖邪魍魎終¶
身免之然三年始服一劑劑即百斤計有千¶
餘日也此非藥力將成精靈自衞其功効一¶
如方述四時消息臨時制宜所論服日皆依¶
下注當服之時須食牛羊麞鹿雉兎鷄鴨鵝¶
酒麫之屬以助藥勢大說如是自外依常中¶
間亦有禀受盛衰不同强弱不等或一年藥<md:KR5d0055_HFL_079-022b>¶
<pb:KR5d0055_SBCK_078-22b>
力乃盛或數年始効此並受性不同氣候有¶
異未可怪也此謂單服如兼草藥則一依其¶
方所陳功効深淺若修行上道不顧妻孥可¶
行上品閉情眞法此則强身益智永絶驕滛¶
朱室紫房可能逺矣子自服胤丹來向欲周¶
歳中間獲驗非筆能申惟恨過之失期晚也¶
今故具述廣宣流布有道君子知我志焉¶
下品療疾蠲痾篇第三¶
　　　二十一主心風虛弱徤忘心家諸病¶
　　　方以上戊已日合<md:KR5d0055_HFL_079-023a>¶
<pb:KR5d0055_SBCK_078-23a>
　　胤丹三十二分　茯苓二十四分¶
　　逺志十二分　人參十二分¶
右四味⬤丸如梧桐子大一服十二丸日再¶
服加二丸至二十四丸止服盡更合病差仍¶
停忌大醋陳臰等物¶
　　　二十二主脾風虛不能食脾家諸病¶
　　　方以庚子日合¶
　　⬤丹三十六分　白术二十四分¶
　　甘草十二分　荳⬤十三分去皮¶
右四味⬤丸如梧桐子大一服十五丸日再<md:KR5d0055_HFL_079-023b>¶
<pb:KR5d0055_SBCK_078-23b>
服加至二十丸爲⬤忌桃李蒜菜生冷難消¶
之物¶
　　　二十三主肺風虛兼嗽或氣上肺家¶
　　　諸疾方以壬癸日合¶
　　胤丹三十六分　天門冬二十四分¶
　　五味子十四分　紫蘇子五合¶
右四味⬤丸如梧桐子大一服十五丸日再¶
服漸加至二十一丸爲⬤忌鯉魚生臰大酢¶
鹹等物¶
　　　二十四主腎風虛腰痛腎家諸疾方<md:KR5d0055_HFL_079-024a>¶
<pb:KR5d0055_SBCK_078-24a>
　　　以定日合之¶
　　胤丹三十六分　杜仲二十四分¶
　　牛膝二十四分　鹿角膠十八分炙¶
右四味⬤丸如梧桐子大一服二十丸日再¶
服漸加至三十丸爲⬤忌生菜生魚¶
　　　二十五主肝風虛目暗肝家諸病方¶
　　　以丙子日合之¶
　　胤丹三十六分　車前子二十四分¶
　　槐子十八分　決明子十八分¶
右四味⬤丸一服十丸漸加至三十丸爲⬤<md:KR5d0055_HFL_079-024b>¶
<pb:KR5d0055_SBCK_078-24b>
忌五辛⬤毒物¶
　　　二十六主五勞七傷八風十二痺乏¶
　　　氣少力弱房方以四時常⬤¶
　　胤丹八十一分　肉蓯蓉三十九分¶
　　白膠二十四分炙　防風二十四分¶
　　虵床仁十二分　兎絲子十八分¶
　　署預十二分　茯苓十二分¶
　　五味子十八分　杜仲十八分¶
　　桂心十二分　牛膝二十四分¶
右十二味⬤丸一服二十五丸日再服漸加<md:KR5d0055_HFL_079-025a>¶
<pb:KR5d0055_SBCK_078-25a>
至三十丸爲⬤忌大醋生菜陳臰等物¶
　　　二十七主房帷間衰弱方¶
　　胤丹八十一分　巴㦸天皮二十四分¶
　　兎絲子二十四分　虵床仁二十四分¶
右四味雀卵和丸一服二十丸用鷄子和亦¶
得漸加至三十丸忌如前法¶
　　　二十八主宿食不消心腹冷痛脹滿¶
　　　虛鳴不能食方¶
　　胤丹十八分　當歸十二分¶
　　乾薑二十分　白术十二分<md:KR5d0055_HFL_079-025b>¶
<pb:KR5d0055_SBCK_078-25b>
　　薑黄十分炙　甘草十分¶
　　厚朴十分炙　呉茱茰十分¶
右八味⬤丸一服二十丸日再服漸加至三¶
十丸爲⬤忌同前法¶
　　　二十九主心腹積癥瘦腹大方¶
　　胤丹十二分　鱉甲十分炙¶
　　蟬甲十分炙　牛膝十分¶
　　大黄十分　附子八分炮¶
　　防葵八分　桑耳十分金色者¶
右八味⬤丸一服十丸日二服乆疾根者即<md:KR5d0055_HFL_079-026a>¶
<pb:KR5d0055_SBCK_078-26a>
差忌如前法¶
　　　三十主五尸九注骨蒸傳屍復連滅¶
　　　門方¶
　　胤丹二十四分　⬤肝二具炙¶
　　安息香十分　蘇合香十分¶
　　⬤督郵十一分　白术十分¶
　　青木香八分¶
右七味丸散任意毎服七丸日再服散即服¶
一錢七忌如前法¶
　　　三十一主疥⬤癰疽手足攣躄鼻柱<md:KR5d0055_HFL_079-026b>¶
<pb:KR5d0055_SBCK_078-26b>
　　　斷壞者方¶
　　胤丹一百二十八分　天門冬八十分¶
　　虵脯三十六分　茯苓三十六分¶
　　眞木蘭皮三十分　苦參八十一分¶
　　梔子仁十四分　白术二十八分¶
　　蒼耳子二十分　乾地黄二十四分¶
　　牛膝二十四分　枳殻二十分¶
右十二味⬤丸一服三十六丸日二服服之¶
百日巳外周年以來所患無不愈者如極重¶
不過千日一差之後色勝於未病前忌法同<md:KR5d0055_HFL_079-027a>¶
<pb:KR5d0055_SBCK_078-27a>
前¶
　　　三十二主消渴中晝夜飲水乃至一¶
　　　石不能食方¶
　　胤丹四十分　苦參三十二分¶
　　知母二十八分　栝蔞三十二分¶
　　黄連三十八分　麥門冬二十四分去心¶
右六味生地黄汁及竹瀝和丸如梧桐子大¶
衆手爲丸曝乾以荆根汁服三十丸日再服¶
加至四十丸忌如前法¶
　　　三十三主痢下黄赤水若鮮血無時<md:KR5d0055_HFL_079-027b>¶
<pb:KR5d0055_SBCK_078-27b>
　　　度方¶
　　胤丹十二分　茯苓十八分¶
　　黄連二十四分　黄苓二十四分¶
　　黄蘖十八分　龍骨十二分¶
　　犀角十二分¶
右七味篩飲服方寸匕日再漸加至三匕爲¶
度忌如前法¶
　　　三十四主冷痢下濃血下部疼痛小¶
　　　腹脹滿方¶
　　胤丹十二分　乾薑二十四分<md:KR5d0055_HFL_079-028a>¶
<pb:KR5d0055_SBCK_078-28a>
　　呉茱茰二十四分黄連二十分¶
　　厚朴二十分炙　荳⬤二十分去皮¶
　　白术十二分　赤石脂十八分¶
右八味下篩飲服方寸匕日再服漸加至二¶
匕疾愈當止忌如前法¶
　　　三十五主小兒驚癎壯⬤發作有時¶
　　　方¶
　　胤丹二十八分　龍齒十二分¶
　　牛黄十三分　茯苓六分¶
　　人參八分　蚺虵膽八分<md:KR5d0055_HFL_079-028b>¶
<pb:KR5d0055_SBCK_078-28b>
　　麥門冬八分　甘草六分炙¶
右八味下篩以牛乳和五錢匕服之日再盡¶
此一劑但驚癎除差亦終身不染時氣永定¶
心力開聦明强記不忘亦不患温氣無辜等¶
疾忌如前法¶
　　　三十六主目闇眼中三十六疾方以¶
　　　開日合之¶
　　胤丹八十一分　薺子四十九分¶
　　車前子七十二分　决明子三十二分¶
　　槐子二十二分<md:KR5d0055_HFL_079-029a>¶
<pb:KR5d0055_SBCK_078-29a>
右五味⬤末以麥門冬汁煎溲爲丸毎食後¶
服二十丸日再服盡更合能滿千日夜視有¶
光乆乆能跳赴深谷身輕目明心神清朗忌¶
五辛酒肉陳臰等物¶
　　　三十七主耳聾耳中三十六疾方以¶
　　　開日合之¶
　　胤丹八十一分　磁石三十八分¶
　　菖蒲十八分　通草十八分¶
　　玄參十八分¶
右五味以葱涕溲爲丸一服二十八丸日再<md:KR5d0055_HFL_079-029b>¶
<pb:KR5d0055_SBCK_078-29b>
服滿千日則聞百歩中人語聲事周萬日則¶
神與物通有所警誡皆聞語忌如前法¶
　　　三十八主鼻塞鼻中三十六疾方以¶
　　　開日合之¶
　　胤丹八十一分　通草三十二分¶
　　細辛二十八分　乾薑二十八分炮¶
　　蒲黄十二分¶
右五味以生地黄汁煎溲爲丸一服二十八¶
丸日再服滿千日聞百歩内香周萬日人聞¶
藥物則知善惡<md:KR5d0055_HFL_079-030a>¶
<pb:KR5d0055_SBCK_078-30a>
　　　三十九主口舌青黑口内三十六疾¶
　　　方¶
　　胤丹八十一分　黄連七十二分¶
　　升麻三十二分　檀⬤二十八分¶
　　天門冬二十八分去心¶
右五味以砂糖和丸一服二十八丸日再服¶
滿千日唇如朱丹面色赤白肌肉潤恱滑膩¶
異常與人談論見者歡喜功能不可具言忌¶
如前法¶
　　　四十主身體麤皮膚甲錯多諸瘢疥<md:KR5d0055_HFL_079-030b>¶
<pb:KR5d0055_SBCK_078-30b>
　　　身中三十六疾方¶
　　胤丹八十一分　千秋七十二分¶
　　乾地黄七十二分　人參三十分¶
　　麥門冬七十二分去心¶
右五味以酥⬤和爲丸一服三十二丸日再¶
服滿千日則體生光白行歩縱闊舉止生情¶
多有逸能周萬日則顔如十五女子無問人¶
⬤見者欣愛所爲善事莫不從心¶
　　　四十一主心虛悸戰慄多汗心中三¶
　　　十六疾方以定日合之<md:KR5d0055_HFL_079-031a>¶
<pb:KR5d0055_SBCK_078-31a>
　　胤丹八十二分　人參七十二分¶
　　茯苓三十二分　高良薑八十分¶
　　赤石脂二十八分¶
右五味以麥門冬汁煎和爲丸一服三十二¶
丸日再服滿百日所患皆愈周千日則問一¶
知十聞雷聲亦不驚悚神安志定萬日備通¶
觸目之事見則自悟若多以菖蒲代髙良薑¶
可以常服¶
　　　四十二主隂㿗疝氣等方¶
　　胤丹四十分　蒺蔾子十二分<md:KR5d0055_HFL_079-031b>¶
<pb:KR5d0055_SBCK_078-31b>
　　桃仁四十分　狸隂一具去毛炙¶
　　海藻二十四分馬毛者沉之¶
右五味⬤丸如梧桐子大酒服二十丸日再¶
服訖任意忌殗穢百日外無忌¶
　　　四十三主少小脫肛或因虚冷者主¶
　　　之方¶
　　胤丹三十分　卷栢十二分¶
　　肉蓯蓉十分　兎絲子十分¶
右四味⬤丸如梧桐子大酒服二十丸再服¶
無忌又兼胤丹傅肛上三五度差<md:KR5d0055_HFL_079-032a>¶
<pb:KR5d0055_SBCK_078-32a>
　　　四十四主虚勞五痔方¶
　　胤丹三十分　兎絲子十二分¶
　　覆盆子十二分　五味子十二分¶
　　牛膝二十分　乾地黄二十分¶
　　當歸十二分　桂心十二分¶
右八味⬤丸酒服滿百日即差服既更合之¶
忘行房生菜陳臰物¶
　　　四十五蠲痾禁忌論¶
論曰下品療病蹔服縱延時日不過數劑一¶
差已後能乆服之非惟療病神仙亦可冀也<md:KR5d0055_HFL_079-032b>¶
<pb:KR5d0055_SBCK_078-32b>
胤丹之體特忌猪肉酒醉變吐無所不至於¶
餘食並無妨廢前知三品所論者爲兼草藥¶
所以須然大凡論餌之法傷慎猶好旣不損¶
藥⬤得益彌速其陳穢之物凡人亦不宜多¶
食惟令昏濁精神亂忤眞氣眞氣旣亂邪氣¶
反入由是百病競生死亡無日而况求延年¶
乎而况求神仙乎攝生之士可不朂哉此之¶
教識略舉綱目服餌之法觸類而長凡正服¶
藥病未全療必不得近房一犯損十日藥再¶
犯百日三犯畢劑力絶乃更生餘病何論於<md:KR5d0055_HFL_079-033a>¶
<pb:KR5d0055_SBCK_078-33a>
舊疾乎有病君子深須達之于自服餌以來¶
今將二十餘載其間禁忌節度乃至犯誡達¶
方善惡備經今具述服餌之士宜知之得者¶
愼重而勿祕隂徳濟人其功大矣¶
　　胤丹二十八分　人參十分¶
　　石斛六分　兎絲子六分¶
　　苟杞子六分　牛膝六分¶
　　茯苓六分　桂心四分¶
　　逺志六分　署預六分¶
　　肉蓯蓉六分　虵床子四分<md:KR5d0055_HFL_079-033b>¶
<pb:KR5d0055_SBCK_078-33b>
右十二味依常法服¶
　　胤丹四分　人參二兩¶
　　茯苓二兩　逺志二兩¶
　　署預二兩　五味子二兩¶
　　杜仲二兩　甘草二兩¶
　　兎絲子二兩　牛膝二兩¶
　　續斷二兩　當歸二兩¶
　　⬤膏八兩　麥門冬二兩去心¶
　　巴㦸天二兩　肉蓯蓉三兩¶
右十六味准上日再服服二十丸漸加三十<md:KR5d0055_HFL_079-034a>¶
<pb:KR5d0055_SBCK_078-34a>
丸爲恒¶
　　　右鐵胤粉方¶
夫金玉之藥停置積乆終無自壞以其自然¶
生因其自生故名爲胤凡斷割萬病非胤不¶
克理藥化金鐵不成勁利堅徤既剛既快或¶
光輝燭地或銷鎔變化邪精懼其鑑形⬤神¶
畏其剛利夫人但貴玉石藥不知鐵胤強筋¶
骨益氣力使心徤人勇身體輕利療五勞七¶
傷補腰脚不足尤療虚損反白變黑延年益¶
夀補精塡髓起隂發陽增長業命無三五婦<md:KR5d0055_HFL_079-034b>¶
<pb:KR5d0055_SBCK_078-34b>
則不可輙服功効極多難可具記其法取精¶
剛蒸鐵打作片如笏形兩面磨礱使淨作三¶
四十枚以水淨拭即側著甕中放簀上蓋頭¶
泥之置隂潤處百日開取盡生胤也以竹箆¶
刮取其丹色赤黄於甆鉢中玉磓研篩三遍¶
以酒浸三日少渾即轉㵼别器中輕細飛過¶
者隨酒取淀著下者棄之其隨酒者又澄一¶
日更傾者酒取下胤淀日曝乾棗肉爲丸如¶
梧桐子大初服十五丸日再服漸加至三十¶
丸用所澄酒服益佳百無所忌<md:KR5d0055_HFL_079-035a>¶
<pb:KR5d0055_SBCK_078-35a>
　　　後代名醫造鐡胤粉¶
右取蒸剛鐵一百斤任意大小打作葉厚三¶
分許兩面刮削平淨如鏡長短方圎任意作¶
訖取白鹽一合磁石毛一兩磁石亦得水一¶
合半和鹽攪令消内磁石末更若多亦准此¶
爲數以此鹽水潠即側著甕中令蓋口其甕¶
先盛醬者佳新者不堪蓋訖埋甕於北隂地¶
下使不見日蓋甕土可一尺許每日以鹽水¶
灑之一如前法¶
雲笈七籖卷之七十八<md:KR5d0055_HFL_079-035b>¶
<pb:KR5d0055_SBCK_078-35b>
<md:KR5d0055_HFL_080-001a>¶
<pb:KR5d0055_SBCK_079-1a>
雲笈七籖卷之七十九　
