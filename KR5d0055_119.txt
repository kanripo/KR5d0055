# -*- mode: mandoku-view -*-
#+TITLE: 雲笈七籖
#+DATE: 2015-09-11 07:40:24
#+PROPERTY: BASEEDITION HFL
#+PROPERTY: WITNESS SBCK
#+PROPERTY: JUAN 119
¶¶
　道教靈驗記¶
　　尊像見¶
　　　木文天尊見像驗¶
木文天尊者開元七年蜀州新津縣新興尼¶
寺四月八日設大齋聚食之次有一道流後¶
至就衆中坐衆人輕侮之不與設齋齋畢道¶
流起入佛殿中良乆不出人皆異之爭入殿¶
尋求無復蹤跡忽見道流⬤形在殿柱中⬤<md:KR5d0055_HFL_119-001b>¶
<pb:KR5d0055_SBCK_118-1b>
⬤分明以刀斧削之益加精好其像於殿柱¶
中自然而見髙三尺五寸以來雲冠霞衣左¶
手執手鑪右手炷香於煙上冠中有鳥如鴛¶
鴦形足下方頭履履下蓮花花後荷葉上有¶
神龜之形左肘後有雲片連㷔光中有青龍¶
之首右肩之前有虎形廻顧於左此外周身¶
光㷔如太一天尊眉髯⬤髪細於圖畫自外¶
繞身有雲葉天花一十二處頭光之上有大¶
花如盖以⬤其身長史張敬忠具以上聞勑¶
内官林昭⬤就川迎取像柱令作寳輿好好<md:KR5d0055_HFL_119-002a>¶
<pb:KR5d0055_SBCK_118-2a>
立安至京進於内殿上躬親禮謁三日大齋¶
訖令衛尉寺於東明觀陳設宣送天尊就觀¶
安置大開道場許臣庶瞻禮仍令兩街大宫¶
觀每處作道場七日是時僧䓁上表抗論云¶
寺中示現必是維摩詰之像非⬤道門所有¶
上令宣示曰朕觀像柱之異是天尊之⬤非¶
維摩詰巾也僧等既慙於妄奏乃雇有力之¶
士使於東明觀道場中竊之既供養數日人¶
心怠倦力士夜於道場中抱取像柱以絹䋲¶
繫縳⬤之而出觀院之外歴街坊極逺約十<md:KR5d0055_HFL_119-002b>¶
<pb:KR5d0055_SBCK_118-2b>
餘坊力疲而坐歇須⬤既曉只在道場之前¶
衆遂擒之訊其所以乃西明寺僧召募三十¶
人令其竊取像柱具事宻奏明皇不令尋究¶
収像柱於大内其後榻冩絹本宣賜諸道及¶
宰臣焉¶
　　　漢州什邡縣水浮鐵像天尊驗¶
漢州什邡縣鐵像天尊髙丈二三俗謂之烏¶
金像元在金堂峽中崖壁之下大水石摧像¶
仍露現或浮於水上出五六尺其側即昌利¶
化也道衆焚香備幡花迎引尋却沉⬤不見<md:KR5d0055_HFL_119-003a>¶
<pb:KR5d0055_SBCK_118-3a>
稍晴又泛泛而出昌利三迎之皆不可致明¶
年夏大水泛濫乃泝流至什邡縣興道觀後¶
水脉甚小不知其所来之由邑人迎引上岸¶
初只百人引拽巳及平地欲置於大殿之中¶
數百人挽之竟不能動因立講堂以盖之至¶
今頻經亂離雖堂宇盡焚此像不損¶
　　　青城丈人眞君賜錢驗(驗附/¶鐡像)
青城山丈人觀真君像冠蓋天之冠著朱光¶
之⬤佩三亭之印以主五嶽威制萬神開元¶
中明皇感夢乃夾紵製像送於山中自天⬤<md:KR5d0055_HFL_119-003b>¶
<pb:KR5d0055_SBCK_118-3b>
祠宇移觀於今所盖取春秋祭山去縣稍近¶
以天國太深故也數十年金⬤之色宛如新¶
製有村人无知以賦稅所迫徵促鞭箠一夕¶
走投觀中齎三數錢神香於真君燒香告以¶
官稅所切累遭杖責乞真君頭冠賣以充稅¶
因睡忽夢見真君謂之曰我頭上冠非是純¶
金乃金薄耳賣無所直汝或得金亦為官中¶
所責損汝⬤命其禍不小山門廟前有十千¶
錢碑傍木葉下可以取之官稅之外資汝家¶
産此人禮敬致謝出山得錢租稅既畢家亦<md:KR5d0055_HFL_119-004a>¶
<pb:KR5d0055_SBCK_118-4a>
漸富自是每月送香油觀中至今真君頭冠¶
低俯向前傳云令此人看驗冠非純金所以¶
然矣雲頂山鐵像天尊髙三四尺亦是則天¶
朝濛陽匠人廖元立所鑄其山本是仙居觀¶
有兩處洞門及盧照璘碑近無道士住持為¶
僧徒所奪為寺碑及洞穴亦巳掩蔽摧損惟¶
天尊一軀每有僧徒創意欲毁之立有禍患¶
捶擊不壞鎚鍛不傷僧徒託言山神有靈掩¶
閉天尊之驗逺近莫能知之廖元立初鑄天¶
尊之時有紫雲如城其上吐五色以捧於日<md:KR5d0055_HFL_119-004b>¶
<pb:KR5d0055_SBCK_118-4b>
衆共瞻禮忽有靈鶴數隻引一大鳥翼廣丈¶
餘通身赤色其形如鳯衆鶴繞鑪盤旋嘹唳¶
相應大鳥飛勢迅疾徑入鑪中衆方驚異即¶
有火熖髙三五十丈其聲如雷邐迤屬天迸¶
散流溢直遍山上衆人奔駭但聞異香之氣¶
彌日方歇既鑄成天尊儀相竒妙四方禱請¶
立蒙福祐靈驗如此豈常凡之意可以毀傷¶
哉¶
　　　金州洵陽縣望仙觀天尊理訟驗¶
金州洵陽縣望仙觀天尊古跡所造極多靈<md:KR5d0055_HFL_119-005a>¶
<pb:KR5d0055_SBCK_118-5a>
應縣境之人有論訟難理之事公私攘竊之¶
徒但焚香披陳即有響荅有⬤情誣蔽者即¶
夜有神人詣門喚之遽令對㑹被喚者見宫¶
闕官署在大殿之後别有樓閣十餘間兩廊¶
下列曹吏鞠勘一如人間官府矣故有匿情¶
狡蠹朋黨姦惡者亦見送於獄中送獄者於¶
此即死對㑹者但具情狀即復放還由是境¶
内畏威各洗心攺過而為善矣其邑中失走¶
猫犬巨細論訟陳状於殿壁之上動盈百幅¶
矣至今常然<md:KR5d0055_HFL_119-005b>¶
<pb:KR5d0055_SBCK_118-5b>
　　　張仁表念太一救苦天尊驗¶
左街道士張仁表辯愽多才應内殿講論逗¶
機響荅抗敵折衝莫能當之也而所履浮誕¶
未嘗有由衷之言及於儕友險躁詭妄人多¶
薄之因疾作逾月醫不能効夢為司命所攝¶
步卒⬤吏就所居以捕之亦如世上之擒㓂¶
捕姦爾竄匿無所縻束⬤去歴荒徑曠原皆¶
荆⬤之地牽頓舁曵其速如飛衣罣叢剌肉¶
碎芒⬤⬤不可堪行可三十餘里遥見黒城¶
上有煙熖漸近視之乃鐵城也擁⬤衛門守<md:KR5d0055_HFL_119-006a>¶
<pb:KR5d0055_SBCK_118-6a>
陴抗敵皆獸頭人身辮蛇臂蛇之士或四口¶
八目或十臂九頭齒若霜雪牙如鋒劒真世¶
之所畫地獄状也入門則珠宫瓊堂玉樓金¶
殿非常目所覩頓異於⬤⬤之中行四五里¶
一无所覩徐問所驅捕者此何處也與門外¶
所見不同或荅曰此太一天尊宫爾過此方¶
到本司仁表聞太一之名忽記得平常講⬤¶
之處多勸人念太一救苦天尊今此乃天尊¶
之宫何可不念即髙聲念太一救苦天尊十¶
餘聲牽頓者皆⬤曰臨渇穿井事同噬臍胡<md:KR5d0055_HFL_119-006b>¶
<pb:KR5d0055_SBCK_118-6b>
可得也既聞衆笑不阻其念更唱十餘聲其¶
調哀楚其音悲切亦淚下沾衣如是忽有赤¶
光照其左右牽頓者一時捨去獨在光明之¶
中顧眄四方即山川明媚雲物閑暇頃之天¶
尊與侍從千餘人現其前矣仁表禮謁悲咽¶
叩摶稽顙述平生之過願乞懴悔天尊坐五¶
色蓮花之座垂足二小蓮花中其下有五色¶
獅子九頭共捧其座口吐火熖繞天尊之身¶
於火熖中别有九色神光周身及頂光熖鋒¶
鋩外射如千萬槍劒之形覆七寳之盖後有<md:KR5d0055_HFL_119-007a>¶
<pb:KR5d0055_SBCK_118-7a>
騫木寳花照曜八極真人力士金剛神王玉¶
女玉童充塞侍衛隂陽太一四十六神自領¶
隊從亦侍左右雲車羽盖遍滿空中天尊謂¶
仁表曰人之在生大慎三業十惡三業之中¶
口過尤甚一人妄⬤萬人妄行妄⬤之人首¶
當其罪汝之三業罪無不為吾不救䕶永淪¶
幽苦汝壽命已盡不當復還今赦汝七年誘¶
化於世以吾此像廣示於人開引進之門為¶
趣善之要勉宜行之即使童子引還疾已瘳¶
矣數日後以已之財帛於肅明觀⬤天尊之<md:KR5d0055_HFL_119-007b>¶
<pb:KR5d0055_SBCK_118-7b>
像東洛⬤外畿輔之間傳寫其本遍令開悟¶
仁表因出城於春明門外見蒿⬤之中如曽¶
行之處視⬤剌之末有所罥掛衣線紫縷及¶
⬤上微有血痕果是所追之夕經行其路七¶
年而終¶
　　　李邵⬤太一天尊驗¶
李邵者為葭萌縣令云其妻亡已八九年素¶
不在京國忽因參選入京就於三洞觀側客¶
陀之中偶見其家亡婢自隣居而出熟視之¶
果其婢小玉也以名呼之歛袵而至問其故<md:KR5d0055_HFL_119-008a>¶
<pb:KR5d0055_SBCK_118-8a>
即云某随娘子在此已嵗餘矣暫出買物逡¶
廵即回回即與報娘子矣邵待之食頃方至¶
買果實茶餅之屬奔馳還家良乆延邵相見¶
所居兩間自有庭除少許既見叙存没之事¶
或泣或悲而頻令小玉看時節乆之小玉報¶
云來矣顔色慘悴語聲哽咽揖邵請去邵未¶
出門有一少年張盖而入邵怱遽避之小玉即¶
引於簾後且立其妻出迎少年拜亦不顧擲¶
盖於地化為大鑊水滿火起煙熖蓬勃少時¶
即沸少年去大帽即牛頭神人也持义立於<md:KR5d0055_HFL_119-008b>¶
<pb:KR5d0055_SBCK_118-8b>
鑊前以义其妻抛於鑊中號呌痛楚不乆即¶
爛骨肉分張尋亦火滅以义挑其骨排於庭¶
中張盖而去其妻身亦復舊蘇而徐起泣謂¶
邵曰平生罪業合受三年今已一年餘矣每¶
日如此痛苦難言邵見其變化苦楚亦深悲¶
歏問妻曰今既相見所須何物莫要作功德¶
救抜否妻曰適令小玉相邀全無功德相託¶
爾此處隣里有受苦者⬤太一天尊一身便¶
得免罪知之數月無託人處今得君来⬤有¶
離苦之望矣邵即於三洞觀中訪太一天尊<md:KR5d0055_HFL_119-009a>¶
<pb:KR5d0055_SBCK_118-9a>
之像殿上有古本剥落厚以金帛召工⬤之¶
亦就觀設齋表祝只三日内事事周畢躬自¶
檢校無暇到妻所居功德既了方得往報見¶
其所止已空屋爾留託隣毋深荷太一功德¶
已得解脫往生矣昨日辰巳間與小玉俱去¶
也邵每勸人作太一天尊像其福報可以立¶
待矣¶
　　　楊師謨修觀享壽驗¶
合州慶林觀多年摧朽殿宇不修穿漏尤甚¶
雨滴太上尊容剌史楊師謨夢太上示現而<md:KR5d0055_HFL_119-009b>¶
<pb:KR5d0055_SBCK_118-9b>
左目有淚痕乃廵謁諸觀朝禮功德至慶林¶
方驗尊像左目前漏滴之痕宛若垂淚因剗¶
薙荒蕪恢張制度創兩殿二樓裏門邃宇壮¶
麗華盛冠絶一時既畢復夢太上謂之曰子¶
以崇葺之功上簡玄府當流化十郡矣其後¶
師謨累典符竹日深渥恩凡一十一郡享壽¶
九十焉(年/大中)¶
　　　吕細修觀仙人来往驗¶
益州唐隆縣大通觀⬤義熈元年乙巳置周¶
末摧殘僅存基址武德中邑人吕細因過其<md:KR5d0055_HFL_119-010a>¶
<pb:KR5d0055_SBCK_118-10a>
地遇一道士乗青驢自天而下於觀基之内¶
盤廻指畫良乆昇天吕細與范仲良同受其¶
教即日共出金帛特造觀宇有紫微閣髙八¶
十餘尺尤為宏壯太尉南康王韋臯再加修¶
飾其側有市城觀在縣西南八里有石像天¶
尊一十三身髙一丈三尺每至齋月⬤辰鐘¶
或自鳴夜有神燈晝有仙人来往逺近共知¶
焉¶
　　　黒髭老君召代宗逰十洲三島驗¶
黒髭老君在京左街務本坊光天觀東聖祖<md:KR5d0055_HFL_119-010b>¶
<pb:KR5d0055_SBCK_118-10b>
院夾紵所作功用精能相好周圓常作所不¶
可及日月角隆起身長丈五六餘左右侍立¶
玉童玉女十二人真人八身金剛力士神王¶
各四身兩壁⬤金甲神王各八人天樂一部¶
老君黒髭山水帔黄金九鳯冠凭杋而坐帳¶
幄嚴備不知所置年月亦不知所製之由代¶
宗皇帝常夢為二青童所召混元聖祖命皇¶
帝從遊四海之外夢中随二童至老君所帝¶
著絳紗衣平天冠執圭立於老君之後逰十¶
洲三島六合四方海嶽山川無不備到歷歷<md:KR5d0055_HFL_119-011a>¶
<pb:KR5d0055_SBCK_118-11a>
記之隊從儀衛一無遺忘既覺命⬤工圖之¶
宣示京師求訪其像於光天觀所驗部仗人¶
物與所夢同焉勑塑御容乗五色雲立從老¶
君之後選髙德道士七人焚修住持内庫及¶
度支别給服用齋厨刻石以紀其瑞焉¶
　　　玉局化玉像老君應夢驗¶
玉局化玉像老君天寳中觀前江内往往夜¶
中有光從水而出髙七八尺上赤下白其末¶
如煙衆人瞻之以為有寳器之物撈摝求訪¶
又無所見明皇幸蜀夢有聖祖真容在江水<md:KR5d0055_HFL_119-011b>¶
<pb:KR5d0055_SBCK_118-11b>
之内果有人見神光於光處得玉像老君以¶
進髙餘一尺天姿瑩潔其相圓明殆非人工¶
所製駕廻留鎮太清宫其光見處號為聖容¶
垻亦是玉女垻金砂泉古跡連接矣玉像老¶
君自近年以来不知所在¶
　　　自然石文老君降雨驗¶
閬州石壁自然石文老君像中書舍人髙元¶
⬤責授閬州剌史是嵗大旱元裕禱祈山川¶
祠廟无不周詣忽於玉臺觀前瞻望山東叢¶
林之上見有異氣披榛徑往果有嵌竇懸泉<md:KR5d0055_HFL_119-012a>¶
<pb:KR5d0055_SBCK_118-12a>
在峭巖之曲喬木之下有石壁竒文自然老¶
君之狀前有玉童裒䄂捧爐雙髻髙竦後有¶
神王之形恭若聴命元⬤焚香叩祈以崇葺¶
為請雨還未及州甘雨大霔聮綿兩夕逺近¶
告足乃翦薙蕪翳創為齋宫立碑以紀其事¶
於懸泉之下堰為方塘引水注為流杯小池¶
植花木松竹遽成勝賞光啓年大駕還京光¶
庭奏置玄元觀寵詔褒允至今郡中水旱祈¶
祝靈驗益彰矣¶
　　　頼處士預言老君降生作㓜主驗<md:KR5d0055_HFL_119-012b>¶
<pb:KR5d0055_SBCK_118-12b>
頼處士者江湖人也在楊公玄黙門舘為客¶
十餘年矣不知其道術所習楊公每盡禮敬¶
之若師友焉多在宅内少有見者楊公時為¶
左軍有小判官數人有王有梁王則辯博聦¶
明人多致敬必謂其有非常之位也梁則謙¶
黙謹静慎重寡言人多踈之必謂其不肖也¶
唯使宅軍將成君常與梁稍狎頼處士忽於¶
宅門與成語曰致身之道先須識貴人頗識¶
之乎成曰某愚暗何以能辨願山丈教之處¶
士曰梁大夫貴人也此後當主樞機重務吾<md:KR5d0055_HFL_119-013a>¶
<pb:KR5d0055_SBCK_118-13a>
子立身領旄節須在其手善依託焉王大夫¶
雖聦頴如此壽且不永⬤殁於他郷此後宗¶
社不寧天下荒亂兵戈競起祚暦甚危太上¶
老君自降王宫作㓜主以扶此難社稷可以¶
存爾梁大夫主機務吾子領藩方皆在㓜主¶
之手可自保愛爾吾自此不復留也數日處¶
士辭楊公而去成異其言禮敬於梁交結甚¶
固俄而楊公罷權位王有罪竄於南方死于¶
道路其言愈驗咸通十四年秋梁為内樞宻¶
成為軍使僖宗即位三日對軍日色初出微<md:KR5d0055_HFL_119-013b>¶
<pb:KR5d0055_SBCK_118-13b>
照堦砌聖上起更衣未坐梁公醒然憶悟頼¶
處士之⬤因臨堦與成話之左軍韓公頗異¶
其私語詰之再三梁與成以實白之韓以少¶
主初立中外未安聞此言極為慰喜自是成¶
持節滄州皆如頼處士之⬤中原紛擾禍亂¶
積年社稷晏安宫城再復駐蹕數年聖德如¶
一僖宗中興之力也¶
　　　賈湘嚴奉老君驗¶
賈湘累世好道崇奉香燈⬤職計司家頗富¶
贍然其修奉勤至人所不及有一幅老君像<md:KR5d0055_HFL_119-014a>¶
<pb:KR5d0055_SBCK_118-14a>
幀持以自随所至之處雖一日一夕亦設焚¶
香之位應感之効不可殫述黄巢既䧟長安¶
大駕西幸湘摙金帛挈骨肉自東渭橋出道¶
路剽掠之人不知紀極其一家百餘人行李¶
無所驚懼遂於龍角山下葺居避難衣⬤及¶
逺近道流皆投其家各與拯給請道流轉道¶
德度人⬤不啻萬卷有群賊忽圍其家湘入¶
告老君乃出與語賊投刃於地羅拜其前湘¶
問其故黙而不荅拜亦不已湘捨而入門群¶
賊猶拜唯稱罪過湘哀之持繒帛使人與之<md:KR5d0055_HFL_119-014b>¶
<pb:KR5d0055_SBCK_118-14b>
慰勉移時稍稍而去一無所取自此外户不¶
扄人無敢犯或問群惡有何所見而反拜之¶
曰我見賈湘常侍左右神兵極多皆長數丈¶
呀口瞪目似欲吞噬不覺亡魂䘮膽唯恐不¶
得命耳時既修宫闕車駕將還湘於老君前¶
請進退之兆忽見香爐⬤有粟苗甚茂上有¶
兩穗如風所動粟穗西指乃破産移家歸京¶
永興里尋其舊第已隳拆有小舍一二十間¶
權爲栖止三月駕歸京師方薙草構宇於基¶
址之下得銀六千兩家産益贍五載亂離力<md:KR5d0055_HFL_119-015a>¶
<pb:KR5d0055_SBCK_118-15a>
未甞闕乃其嚴奉精專太上垂祐使之然也¶
　　　沈瑩供養老君驗¶
吳興沈瑩宿奉至道常供養老君於越州剡¶
縣市中有居第時草㓂裘甫起自農畒聚集¶
凶徒奔突縣邑素無武備官吏奔駭甫因據¶
有縣城詔徴陳許鄭滑淮浙徐泗之軍以討¶
之八道天軍圍城以攻之海内乆無兵戈居¶
人不識征戰師至之日皆潜竄村落瑩倉惶¶
鏁其外門而逸士馬既至瑩誤鏁小童一人¶
在舍中却回⬤開門則營幕施列不敢窺犯<md:KR5d0055_HFL_119-015b>¶
<pb:KR5d0055_SBCK_118-15b>
而去其後或勝或敗兵⬤不常市肆半被焚¶
⬤或逆徒所據或家軍所収十餘月日方至¶
誅殄罷兵之後瑩所居六七間扄鐍如常籬¶
垣完備及⬤鐍小童安然問其故云門閉之¶
後有一童子青衣年可十三四云老君令與¶
其嬉戲良乆引去一大宅内得飲食果實飡¶
啗了却與童子為伴逰戯如半日頃即聞老¶
君令其添香纔炷香了即聞開門之聲瑩入¶
門時香煙未歇問其⬤戰火燭鄰里焚燒驚¶
怕之事一無所聞是則十月戰爭比鄰灼爇<md:KR5d0055_HFL_119-016a>¶
<pb:KR5d0055_SBCK_118-16a>
如同頃刻殊不覺知列肆併焚其家獨在非¶
大聖神通之力孰能及於此乎瑩亦自此栖¶
心玄門探真慕道⬤有長往之志尋離郷邑¶
莫知所之只領此童而去¶
　　　姚鵠修老君殿驗¶
台州剌史姚鵠因逰天台山天台觀命於講¶
堂後鑿崖伐木創老君殿焉⬤平基址於巨¶
石下得石函方可三尺發之中有小石函得¶
丹砂三兩玉簡一枚長九寸闊二寸厚五六¶
分上有文曰海水竭台山缺皇家寳祚無休<md:KR5d0055_HFL_119-016b>¶
<pb:KR5d0055_SBCK_118-16b>
歇具以上聞勑曰上天降祉厚地呈祥爰有¶
白簡之靈書出於玄元之寳殿告⬤祚延洪¶
之兆示坤珍啓迪之符惟此休徴實爲上瑞¶
宣付史舘頒示萬方乃咸通十三年壬辰之¶
嵗也鵠塑老君像而山中土石相渾求訪極¶
難夢青童告之曰殿東丈餘所有土如堊可¶
以用之求而果得塑太上之容侍衛凡八九¶
身土無餘矣既成天儀粲然睟容伊穆月玄¶
日角若載誕於渦川雙柱三門疑表靈於相¶
野洎潔齋以賛之則景氣融空竒光煒爍似<md:KR5d0055_HFL_119-017a>¶
<pb:KR5d0055_SBCK_118-17a>
間笙磬絲竹之音咸以為休瑞昔桐栢初構¶
天尊之堂有雲五色浮靄其上三井有異雲¶
氣入堂復出者三書於國史以紀符應清河¶
崔尚碑文詳焉此聖祖殿亦自有記¶
　　　楊閙兒奉事老君驗¶
成都楊閙兒父母崇道常奉事老君精懃不¶
怠閙兒在軍伍中於金堂把截為敵人擒虜¶
往南山寨中不⬤傷殺晝夜常念老君願再¶
見父母忽夢老君賜雲一朶令童子引之送¶
於平地童子曰可以歸矣及覺已出山寨因<md:KR5d0055_HFL_119-017b>¶
<pb:KR5d0055_SBCK_118-17b>
得還家到家之日父母為其作百日齋矣¶¶¶¶
雲笈七籖卷之一百一十八
<pb:KR5d0055_SBCK_118-18a>
<md:KR5d0055_HFL_120-001a>¶
<pb:KR5d0055_SBCK_119-1a>
雲笈七籖
